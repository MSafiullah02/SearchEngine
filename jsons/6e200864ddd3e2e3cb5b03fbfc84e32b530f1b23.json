{
    "paper_id": "6e200864ddd3e2e3cb5b03fbfc84e32b530f1b23",
    "metadata": {
        "title": "",
        "authors": []
    },
    "abstract": [],
    "body_text": [
        {
            "text": "Opzet van dit artikel. De ziektegeschiedenis wordt beschreven zoals die zich in de praktijk heeft voorgedaan. Daarbij is het commentaar van clinici, die niet betrokken waren bij de behandeling van pati\u00ebnt, onveranderd weergegeven. Het gaat om de didactische waarde van de praktijksituatie.",
            "cite_spans": [],
            "ref_spans": [],
            "section": ""
        },
        {
            "text": "ziektegeschiedenis Pati\u00ebnt A, een 27-jarige Angolese vrouw, bezocht enkele malen de huisarts wegens malaise. Koorts had zij niet.",
            "cite_spans": [],
            "ref_spans": [],
            "section": ""
        },
        {
            "text": "Laboratoriumonderzoek toonde een normocytaire anemie. Zij was geboren en getogen in Noord-Angola, de laatste jaren woonde zij in de hoofdstad Luanda, maar sinds bijna 2 jaar verbleef zij in een asielzoekerscentrum in Nederland. Over haar medische voorgeschiedenis waren geen gegevens bekend. Zij gebruikte geen geneesmiddelen.",
            "cite_spans": [],
            "ref_spans": [],
            "section": ""
        },
        {
            "text": "De huisarts kon geen diagnose stellen. Na enkele maanden kreeg pati\u00ebnte pijn in de flanken, vooral in de rechter flank; zij was rillerig en voelde zich zieker. Mede omdat zij enkele malen was flauwgevallen en krampen in de handen had gekregen, liet de huisarts haar 2 maanden later opnemen op een afdeling Interne Geneeskunde van een algemeen ziekenhuis.",
            "cite_spans": [],
            "ref_spans": [],
            "section": ""
        },
        {
            "text": "Daar werd een matig zieke, negro\u00efde vrouw gezien, die een depressieve, matte indruk maakte. De temperatuur was 37,5\u00b0C, de lengte 170 cm, het gewicht 68,6 kg, de polsfrequentie 82/min, regulair en equaal, en de bloeddruk 120/85 mmHg. Bij het lichamelijk onderzoek, bij ori\u00ebnterend neurologisch onderzoek en bij fundoscopie werden geen afwijkingen gevonden.",
            "cite_spans": [],
            "ref_spans": [],
            "section": ""
        },
        {
            "text": "Laboratoriumonderzoek toonde een normocytaire anemie en een lichte trombocytopenie (tabel). Het leukocytenaantal en de differentiatie, alsook de lever-en nierfuncties waren normaal. Een HIV-test was negatief. Thoraxfoto en echografie van de bovenbuik leverden",
            "cite_spans": [],
            "ref_spans": [],
            "section": ""
        },
        {
            "text": "Klinisch denken en beslissen in de praktijk. Een depressieve buitenlandse vrouw met klachten van malaise w.hart, p.h.th.j.slee, h.g.schipper, r.p.koopmans en p.a.kager normale uitslagen. In het dikkedruppelpreparaat werden geen malariaparasieten, noch trypanosomen aangetroffen. Ook in een 'buffy coat' werden geen trypanosomen gevonden. Serologisch onderzoek naar trypanosomiasis (met een interval van 2 weken driemaal herhaald) toonde steeds een titer van 1:200, hetgeen geduid werd als het gevolg van een eerder doorgemaakte infectie. Serologisch onderzoek op schistosomiasis en leishmaniasis leverde negatieve uitslagen. Immunologisch onderzoek (reumafactor, antinucleaire factor (ANF), antineutrofielencytoplasma-autoantistoffen (ANCA), antidubbelstrengs-DNA, C3, C4 en CH50) gaf geen aanwijzingen voor een vasculitis. Bij fecesonderzoek werden geen eieren of parasieten gezien. Pati\u00ebnte bleek zich geen pijnlijke insectenbeten of huidafwijkingen te herinneren. Bij deze uitvoerige onderzoeken werd alleen een urineweginfectie met Escherichia coli aangetoond, waarvoor pati\u00ebnte ciprofloxacine (250 mg 2 dd gedurende een week) kreeg voorgeschreven. Er werd geen andere verklaring voor het ziektebeeld gevonden. Tijdens de opname normaliseerde de concentratie van C-reactieve prote\u00efne (CRP) in het bloed en daalde de BSE tot 69 mm. Haar apathie werd geduid als een reactieve depressie, mede veroorzaakt door het langdurig verblijf in het asielzoekerscentrum. Pati\u00ebnte werd na anderhalve week naar het asielzoekerscentrum ontslagen.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "vragen aan de ervaren clinicus (internist) 1. Wat is uw differenti\u00eble diagnose? 2. Zou u nog verder onderzoek afspreken?",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "antwoord van de internist 1 en 2. In de eerste plaats denk ik bij pati\u00ebnte aan een HIV-infectie, ook al is de test hierop kennelijk negatief. Deze bepaling zou ik zeker herhalen, omdat de bloedafname mogelijk plaatsvond in de 'window'-periode.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "In verband met de anemie zou ik, gezien haar afkomst en symptomen (vooral de dubbelzijdige flankpijn), ook denken aan sikkelcelanemie. Verder is een standaard-analyse van haar anemie noodzakelijk. De bekende tropische infectieziekten trypanosomiasis, schistosomiasis, leishmaniasis en malaria zijn afdoende onderzocht en weerlegd. Opgemerkt moet wel worden dat er 2 typen Trypanosoma bestaan, met vooral een geografisch verschil, maar allebei met eenzelfde, en in principe dodelijke, afloop. Aangezien pati\u00ebnte herstelde zonder verdere behandeling lijkt trypanosomiasis niet waarschijnlijk. In de differentiatie van de leukocyten wordt geen eosinofilie beschreven. Het fecesonderzoek is negatief. Echinokokken lijken, gezien de normale leverfuncties en echografie, niet waarschijnlijk. De trombocytopenie kan primair zijn, maar hier lijkt een secundaire oorzaak mogelijk. Verminderde aanmaak past bij allerlei hematologische beenmergafwijkingen. Een verhoogd verbruik kan passen bij diffuse intravasale stolling of, en dat lijkt hier waarschijnlijker, bij hypersplenisme. Dit laatste past weer bij 'tropische' diagnosen. Kennelijk was het eerste echografisch onderzoek zonder afwijkingen. Een Echinococcus-cyste kan met echografie niet worden gemist. Toch zou ik echografie willen herhalen om de miltgrootte en de bloedstroom te weten.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "De krampen in de handen zouden kunnen passen bij calcium-of andere elektrolytstoornissen. Ik zou dan ook graag de concentraties in het bloed van calcium, ge\u00efoniseerd calcium, fosfaat en albumine willen weten (denkend aan zonlichttekort of een voedingsdefici\u00ebntie), alsmede de schildklierfuncties. Een combinatie van bijvoorbeeld hypocalci\u00ebmie, een verhoogde BSE en CRP en een tropische ziekte komt zo niet direct bij me op.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "Ik lees verder niets over afwijkingen in de urine of stenen. De kweek bevat een E. coli en geen Proteus.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "Als diagnose moet vooral aan een infectie worden gedacht. Het lijkt me onwaarschijnlijk dat de urineweginfectie het hele beeld verklaart. De anemie wijst op een langer bestaande aandoening. Een depressie als verklaring van dit ziektebeeld lijkt mij niet waarschijnlijk. Verder weet ik niet in hoeverre negatieve Trypanosoma-serologiescreening en -microscopie de ziekte ook werkelijk uitsluiten. Pati\u00ebnte komt uit een land waar de ziekte heerst en ik zou in ieder geval het serologisch onderzoek herhalen en haar poliklinisch controleren.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "vervolg van de ziektegeschiedenis Bij poliklinische controles was het beloop wisselend. Zo'n 3 maanden na de opname leek pati\u00ebnte duidelijk opgewekter en actiever, hetgeen zijzelf ook bevestigde. Nog 3 maanden daarna werd zij echter voor de tweede maal opgenomen in hetzelfde ziekenhuis: de laatste weken verzorgde zij zichzelf nauwelijks meer. De huisarts kende haar als een traag persoon, maar deze traagheid was de laatste weken duidelijk toegenomen.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "Opnieuw kwamen bij lichamelijk onderzoek geen afwijkingen aan het licht. De temperatuur was 37,5\u00b0C. Het eiwitspectrum in het bloed bleek afwijkend met een verhoogde concentratie van IgG-en IgM-globuline; de overige laboratoriumuitslagen waren vrijwel ongewijzigd (zie de tabel). De antistoftiter tegen trypanosomen in het bloed was onveranderd 1:200.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "De neuroloog vond geen focale afwijkingen. Pati\u00ebnte reageerde traag; er waren geen paresen aantoonbaar. Het EEG was normaal. Op een CT-scan van de herse-nen werden geen focale afwijkingen gevonden. Op de MRI van de hersenen werden uitgebreide, symmetrische confluerende wittestofafwijkingen gezien (figuur 1a). Bij lumbaalpunctie was de liquor helder; leukocyten: 74/ml; 100% mononucleaire cellen; totaaleiwit: 766 mg/l (referentiewaarde: 500); glucose: 2,2 mmol/l (referentiewaarde: 60-80% van de bloedwaarde); en een sterk verhoogde concentratie IgM (244 mg/l; referentiewaarde: 75). Kweken van de liquor (ook op Mycobacterium tuberculosis) bleven negatief en serologisch onderzoek van de liquor op Parvovirus, varicella-zostervirus, Mazelenvirus, Rubellavirus, Cytomegalovirus, Treponema pallidum (lues), Borrelia en Cryptococcus wees niet op een recent doorgemaakte infectie. In de 3e week van de opname ontstonden bij pati\u00ebnte papeltjes en blaasjes op de romp, de armen en het gelaat, waaruit varicella-zostervirus werd gekweekt. Zonder dat een duidelijke diagnose was gesteld, werd pati\u00ebnte na 6 weken ontslagen.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "vragen aan de neuroloog 3. Wat is uw differenti\u00eble diagnose? 4. Welke aanvullende diagnostiek zou u willen afspreken? figuur 1. MRI-beelden van de grote hersenen van pati\u00ebnt A, te weten 'fluid attenuated inversion recovery'(FLAIR)-opnamen op het niveau van de zijventrikels: (a) uitgebreide, vrijwel symmetrische en confluerende afwijkingen (hyperintens signaal) in de witte stof, frontopari\u00ebtaal; (b) 2 weken na het stoppen met het trypanosomiasismiddel eflornithine zijn nog uitgebreide wittestofafwijkingen zichtbaar, beiderzijds frontopari\u00ebtaal. De wittestofafwijkingen zijn rechts duidelijker dan links en oefenen een geringe compressie uit op het rechter ventrikel; (c) ruim 9 maanden na het stoppen met het eflornithinegebruik zijn de wittestofafwijkingen afgenomen.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "c a antwoord van de neuroloog 3. Bij deze 27-jarige Angolese vrouw met langdurige malaise en vermoeidheid gaan de gedachten in eerste instantie uit naar een chronische (tropische) infectie. Tuberculose staat hoog genoteerd, evenals een HIVinfectie. Beide zijn echter niet aangetoond. Het neurologisch onderzoek laat diffuse verschijnselen van traagheid en verwaarlozing zien, passend bij een metabole stoornis, chronische infectie, eventueel een frontaal proces of (als laatste) een ernstige depressie.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "De MRI-afwijkingen perken de differenti\u00eble diagnose in. Er is een ernstig afwijkend signaal van vrijwel de gehele supratentori\u00eble witte stof, mogelijk ook van de basale kernen. Infratentorieel worden geen afwijkingen gezien. Mijn differentiaaldiagnose luidt: -Herpes zoster: pati\u00ebnte had blaasjes op de huid en een varicella-zostervirusinfectie kan bij HIV-pati\u00ebnten het centrale zenuwstelsel aantasten. Een multifocale infectie van de witte stof kan dan ontstaan en een beeld geven dat radiologisch lijkt op progressieve multifocale leuko-encefalopathie.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "-Progressieve multifocale leuko-encefalopathie, een infectie met het Jamestown Canyon-virus. Maar dit komt vrijwel uitsluitend voor bij immuungecompromitteerde pati\u00ebnten.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "-Tuberculose, maar dit is onwaarschijnlijk gezien het diffuse karakter van de MRI-afwijkingen.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "-Acute demyeliniserende encefalomyelitis. Hiertegen pleiten het lange beloop, de uitgebreide MRI-afwijkingen en het ontbreken van focale verschijnselen. -Schimmelinfectie. Ook dit is echter onwaarschijnlijk gezien het langdurige beloop, de relatief weinig algemene ziekteverschijnselen in vergelijking met de ernst, de diffuse aard en het niet aankleuren van de MRI-afwijkingen.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "-Maligniteit. Een lymfoom kan zich vreemd manifesteren, maar is toch niet waarschijnlijk gezien de diffuse aard van de afwijkingen, het lange beloop en het niet aankleuren.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "-Gliomatosis cerebri kan heel diffuus zijn, zowel klinisch als radiologisch. De liquorafwijkingen passen daar echter niet bij. -Een metabole stoornis, zoals adrenoleukodystrofie (ongewoon bij vrouwen), metachromatische leukodystrofie of de ziekte van Krabbe. Hiervoor is het beloop te snel. 4. Voor de verdere diagnostiek zou ik de HIV-serumscreening, alsook pathologisch onderzoek, cytomorfologisch onderzoek en immunofenotypering van de liquor, PCR op Jamestown Canyon-virus in de liquor, en de varicella-zosterserumscreening in bloed en liquor herhalen. En tenslotte zou nog een analyse ter uitsluiting van metabole ziekten kunnen volgen. Als er dan nog geen diagnose is gesteld, valt hersenbiopsie te overwegen.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "vragen aan de internist 5. Wat is nu uw differenti\u00eble diagnose? 6. Hoe is het verdere beleid en welke diagnostiek zou u afspreken? 7. Heeft u suggesties voor behandeling? antwoord van de internist 5. Nu wordt het anders. De verdere beschrijving wijst nu toch op een opvlamming van een oude trypanosomiasis. In het bijzonder de wittestofafwijkingen kunnen bij slaapziekte passen. Ook de liquorafwijkingen wijzen in deze richting. De combinatie van een verhoogde IgM en (minder) verhoogde IgG is kenmerkend voor slaapziekte. Ik ben in het begin op het verkeerde been gezet door de constante titer van 1:200. Je zou een stijging verwachten bij een actieve ziekte, maar wellicht onderdrukt de ziekte zelf de afweerstofproductie.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "De varicella-zostervirusinfectie wijst op een immunodefici\u00ebntie. In Nederland denk je dan vooral aan een HIV-infectie en ik zou dus opnieuw het aantal CD4-cellen willen weten naast de HIV-test. Overigens kan ook bij trypanosomiasis de cellulaire immuniteit zijn verstoord. 6. Het verdere beleid zou moeten bestaan uit opnieuw en gericht onderzoek naar trypanosomen, een HIV-test en bepaling van het aantal CD4-cellen. 7. De behandeling dient geheel gericht te worden op trypanosomiasis.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "vervolg van de ziektegeschiedenis Thuis ging pati\u00ebnte verder achteruit. Zij ging steeds moeilijker lopen en moest tenslotte het bed houden. Zij sliep de hele dag, dronk en at niet meer en werd daarom voor de derde maal opgenomen, nu op de neurologische afdeling, een klein jaar na haar bezoek aan de huisarts.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "Bij deze opname werd een apathische, mutistische vrouw gezien. Bij het lichamelijk onderzoek werden wederom geen afwijkingen aan hart, longen of abdomen vastgesteld. Lymfeklieren waren niet palpabel. De uitslagen bij laboratoriumonderzoek waren niet essentieel gewijzigd (zie de tabel). Bij neurologisch onderzoek waren de extremiteiten hypertoon en werd een dubbelzijdig piramidebaansyndroom gevonden. Sporadisch werden myoklonie\u00ebn aan armen en benen gezien. De temperatuur tijdens paracetamolgebruik was subfebriel. Op de MRI-scan van de hersenen waren de wittestofafwijkingen in grootte toegenomen.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "vraag aan de internist en neuroloog 8. Wat is uw diagnose?",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "antwoord van de internist 8. Dit beloop bevestigt voor mij de diagnose 'slaapziekte'.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "antwoord van de neuroloog 8. Nog steeds heb ik geen zekere diagnose. Het hoogste op mijn lijstje blijft de varicella-zostervirusinfectie.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "epicrise Opnieuw werd met de mogelijkheid van trypanosomiasis rekening gehouden. Na overleg werd de lumbaalpunctie herhaald en werd nu ook gericht gezocht naar trypanosomen. Tevens werd liquor opgestuurd voor nadere diagnostiek op trypanosomiasis. Inderdaad werden mobiele trypanosomen in de liquor aangetroffen (figuur 2). Onder de diagnose 'West-Afrikaanse slaapziekte in het stadium van een meningo-encefalitis' werd pati\u00ebnt overgeplaatst naar een academisch ziekenhuis. Daar werd een zieke, apathische vrouw gezien, die geheel verkrampt in bed lag. De temperatuur was 39\u00b0C, de pols 100/min en de bloeddruk 105/70 mmHg. Er werd een hypertone flexiecontractuur van de ledematen gevonden. Pati\u00ebnte reageerde alleen op hard aanspreken of wanneer een pijnprikkel werd toegediend. Er was een nystagmus naar rechts, de ogen keken naar rechts en volgden niet. Pati\u00ebnte was niet nekstijf. Er was een hyperreflexie waarbij de reflexen links hoger waren dan rechts. De lymfeklieren waren niet vergroot. Aan hart, longen en de buikorganen waren geen afwijkingen.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "Pati\u00ebnte werd behandeld met eflornithine gedurende 14 dagen. Tevens kreeg zij ciprofloxacine wegens een urineweginfectie en valpro\u00efnezuur vanwege mogelijk epileptische activiteit. Hierop knapte zij geleidelijk op. Na 5 dagen behandeling reageerde zij op aanspreken, na 10 dagen keek zij bewust en volgde zij met de ogen (ook naar links), na 14 dagen lachte zij voor de eerste maal, ging zij spreken en herkende omstanders. Een MRI van de hersenen liet echter geen verbetering zien (zie figuur 1b). In de 5e week na opname werd zij overgeplaatst naar een revalidatiecentrum en na 7 weken kon zij zelfstandig lopen, sprak zij weer normaal en kon zij een krant lezen.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "Bij poliklinische controle ging zij geleidelijk verder vooruit. Bij onderzoek op het revalidatiecentrum, 8 maanden na de behandeling met eflornithine, was er nog een valgusstand van de benen, maar er waren geen mobiliteitsbeperkingen in de gewrichten meer, het bewegingspatroon was symmetrisch en het looppatroon feilloos.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "De laboratoriumwaarden (in het bijzonder voor de bezinking, het eiwitspectrum en de leverfuncties, en de eiwitconcentratie en het cellenaantal in de liquor) normaliseerden eveneens. De titers aan antistoffen waren 18 maanden na behandeling negatief geworden of zeer laag. Ook de MRI van de hersenen, 9 maanden na de behandeling vervaardigd, wees op verbetering, met een geringe afname van de verhoogde signaalintensiteit van de witte stof beiderzijds (zie figuur 1c).",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "Achttien maanden na behandeling bleek pati\u00ebnte volledig hersteld: zij leefde weer zelfstandig en volgens zichzelf en haar familieleden was zij weer geheel de oude.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "beschouwing Over de Afrikaanse trypanosomiasis verschenen onlangs in dit tijdschrift twee artikelen. 1 2 Men onderscheidt 2 vormen van slaapziekte: de West-Afrikaanse vorm, veroorzaakt door Trypanosoma brucei gambiense en de Oost-Afrikaanse door Trypanosoma brucei rhodesiense. T. b. gambiense wordt overgebracht van mens op mens door de beet van tseetseevliegen; er is geen dierreservoir. Ongeveer 5 tot 15 dagen na de steek van de vlieg kan een pijnlijke induratie ontstaan (trypanoom of sjanker), die na 2 tot 3 weken spontaan verdwijnt. Deze sjanker wordt vooral gezien bij de Oost-Afrikaanse vorm en bij niet-Afrikanen. De West-Afrikaanse vorm heeft een lange incubatietijd (maanden tot enkele jaren) en er wordt zelden een sjanker bij aangetroffen. Het verloop van de West-Afrikaanse vorm is chronisch (maanden tot jaren) en wordt gekenmerkt door onregelmatige en niet altijd hoge koorts, waarbij de aantasting van het zenuwstelsel zich pas na enkele maanden tot jaren kan voordoen.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "Voor de diagnostiek is het aantonen van de trypanosomen (in de sjanker, een lymfeklier, een dikkedruppelpreparaat of de liquor) essentieel. De uitslagen van serologisch onderzoek, dat wil zeggen verhoogde eiwit-en IgM-waarden in de liquor alsmede een cellulaire reactie, wijzen op infectie, maar het aantonen van de parasiet blijft het sluitstuk van de diagnose. Ter uitsluiting van een cerebrale trypanosomiasis dient altijd een lumbaalpunctie te worden verricht.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "Voor de behandeling van het hemolymfatische stadium heeft men de beschikking over suramine en pentamidine, terwijl voor het daarnavolgende meningoencefalitische stadium melarsoprol en eflornithine (het laatste alleen voor T. b. gambiense-infectie) worden ge-bruikt. Deze middelen moeten parenteraal worden toegediend en zijn toxisch. Met deze behandeling geneest meer dan 95% van de pati\u00ebnten in het hemolymfatische stadium. De prognose van een pati\u00ebnt in het meningoencefalitische stadium hangt af van de duur en de ernst van de ziekte. Wanneer de pati\u00ebnt niet te laat komt en er geen toxische reactie optreedt, is de behandeling in meer dan 90% van de gevallen effectief. Onbehandeld leidt de ziekte tot de dood. Pati\u00ebnten dienen na de behandeling gedurende 2 jaar te worden gecontroleerd om vroegtijdig een recidief te kunnen vaststellen.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "De behandelend artsen uit deze casus overwogen de mogelijkheid van trypanosomiasis en voerden daarbij overleg met deskundigen. Toch werden bij de eerste opname enkele zaken over het hoofd gezien. Zo werd de uitslag van het serologisch onderzoek op trypanosomiasis ge\u00efnterpreteerd als een in het verleden doorgemaakte infectie en werd mede daarom geen lumbaalpunctie verricht. Het klinische beeld paste evenwel bij slaapziekte. Het eiwitspectrum werd niet bepaald, evenmin als de IgM-en IgG-concentraties. Deze hadden, indirect, ook aanwijzingen gegeven. Toen, tijdens de tweede opname, liquoronderzoek werd uitgevoerd, werd niet gericht gezocht naar trypanosomen. Tenslotte heeft men het verband tussen de progressieve wittestofafwijkingen in de hersenen en slaapziekte niet gelegd, hoewel deze relatie wel genoemd wordt in een aantal neurologische leerboeken, zij het in de kleine lettertjes. 3 Hoewel de juiste differenti\u00eble diagnose werd opgesteld, werden er niet de juiste conclusies aan verbonden.",
            "cite_spans": [
                {
                    "start": 894,
                    "end": 895,
                    "text": "3",
                    "ref_id": "BIBREF2"
                }
            ],
            "ref_spans": [],
            "section": "Voor de praktijk"
        },
        {
            "text": "Achteraf, altijd weer achteraf, is het ziektebeeld bij pati\u00ebnte klassiek te noemen. Een soortgelijke casus werd enige tijd geleden beschreven in de New England Journal of Medicine en ook in dat artikel blijkt duidelijk hoeveel moeilijkheden men tegen kan komen op weg naar de juiste diagnose. 4 leermomenten -Voor de artsen in Nederland lijkt het belangrijkste leermoment van deze casus dat men ook bij pati\u00ebnten die al geruime tijd in Nederland verblijven, moet denken aan slaapziekte. Ook al is er geen titerstijging en heeft pati\u00ebnte geen koorts.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "-Wanneer eenmaal rekening gehouden wordt met deze ziekte, dient men het juiste vervolgonderzoek te verrichten en mag men niet aarzelen om hulp en advies te vragen voor de juiste diagnostiek en behandeling bij specialisten op het gebied van tropische ziekten.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "Dr.C.B.L.M.Majoie, radioloog, Academisch Medisch Centrum, Amsterdam, beoordeelde de MRI-beelden van de hersenen.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "Belangenconflict: geen gemeld. Financi\u00eble ondersteuning: geen gemeld.",
            "cite_spans": [],
            "ref_spans": [],
            "section": "Voor de praktijk"
        },
        {
            "text": "abstract Clinical reasoning and decision-making in practice. A depressive foreign woman with symptoms of malaise. -A 27-year-old woman was admitted to the hospital with a depression, anaemia and fatigue. She had come from Angola to the Netherlands as a refugee 2 years before this evaluation. As an explanation for her symptoms tropical infectious diseases of parasitic origin were considered, but no clues were found in this direction. The test for trypanosomiasis was considered to be suggestive for an infection in the past (persistent titre 1:200). She was discharged but readmitted 6 months later because of a deterioration of her clinical condition. Magnetic resonance imaging showed bilateral signal abnormalities within the white matter of the brain. On examination no neurological signs or abnormalities were found. Again, no definite diagnosis could be made and the patient was discharged. Because of a further deterioration of her clinical condition she was readmitted a short time later for the third time. On the MRI the white matter lesions had increased. The serum protein electrophoresis was markedly abnormal with an elevated IgM level. Finally, at a repeated lumbar puncture mobile trypanosomes were found. The diagnosis of 'West African sleeping sickness' was made and the patient was treated with eflornithine. She recovered completely during the next 18 months.",
            "cite_spans": [],
            "ref_spans": [],
            "section": "Voor de praktijk"
        }
    ],
    "bib_entries": {
        "BIBREF0": {
            "ref_id": "b0",
            "title": "Terugkeer van slaapziekte in epidemische vorm; internationale actie voor geneesmiddelen",
            "authors": [
                {
                    "first": "P",
                    "middle": [
                        "A"
                    ],
                    "last": "Kager",
                    "suffix": ""
                }
            ],
            "year": 2002,
            "venue": "Ned Tijdschr Geneeskd",
            "volume": "146",
            "issn": "",
            "pages": "2527--2557",
            "other_ids": {}
        },
        "BIBREF1": {
            "ref_id": "b1",
            "title": "Drie pati\u00ebnten met Afrikaanse slaapziekte na een bezoek aan Tanzania",
            "authors": [
                {
                    "first": "Mendon\u00e7a",
                    "middle": [],
                    "last": "Melo",
                    "suffix": ""
                },
                {
                    "first": "M",
                    "middle": [],
                    "last": "Rasica",
                    "suffix": ""
                },
                {
                    "first": "M",
                    "middle": [],
                    "last": "Thiel",
                    "suffix": ""
                },
                {
                    "first": "Ppam",
                    "middle": [],
                    "last": "Van",
                    "suffix": ""
                },
                {
                    "first": "C",
                    "middle": [],
                    "last": "Richter",
                    "suffix": ""
                },
                {
                    "first": "P",
                    "middle": [
                        "A"
                    ],
                    "last": "Kager",
                    "suffix": ""
                },
                {
                    "first": "P",
                    "middle": [
                        "J"
                    ],
                    "last": "Wismans",
                    "suffix": ""
                }
            ],
            "year": 2002,
            "venue": "Ned Tijdschr Geneeskd",
            "volume": "146",
            "issn": "",
            "pages": "2552--2558",
            "other_ids": {}
        },
        "BIBREF2": {
            "ref_id": "b2",
            "title": "Parasitic infections of the central nervous system",
            "authors": [
                {
                    "first": "R",
                    "middle": [
                        "A"
                    ],
                    "last": "Salata",
                    "suffix": ""
                },
                {
                    "first": "C",
                    "middle": [
                        "H"
                    ],
                    "last": "King",
                    "suffix": ""
                },
                {
                    "first": "Aaf",
                    "middle": [],
                    "last": "Mahmoud",
                    "suffix": ""
                }
            ],
            "year": 2001,
            "venue": "",
            "volume": "",
            "issn": "",
            "pages": "816--824",
            "other_ids": {}
        },
        "BIBREF3": {
            "ref_id": "b3",
            "title": "Clinical problemsolving. Out of Africa",
            "authors": [
                {
                    "first": "D",
                    "middle": [
                        "J"
                    ],
                    "last": "Sahlas",
                    "suffix": ""
                },
                {
                    "first": "J",
                    "middle": [
                        "D"
                    ],
                    "last": "Maclean",
                    "suffix": ""
                },
                {
                    "first": "J",
                    "middle": [],
                    "last": "Janevski",
                    "suffix": ""
                },
                {
                    "first": "A",
                    "middle": [
                        "S"
                    ],
                    "last": "Detsky",
                    "suffix": ""
                }
            ],
            "year": 2002,
            "venue": "N Engl J Med",
            "volume": "347",
            "issn": "",
            "pages": "749--53",
            "other_ids": {}
        }
    },
    "ref_entries": {},
    "back_matter": [
        {
            "text": "Sir Frederick Treves te Tokio Japan. -De uit den Zuid-Afrikaanschen oorlog bekende chirurg geeft in the Brit. med. Journal zijn opmerkingen ten beste over den geneeskundigen dienst van het Japansche leger. Te velde worden de zieken en gewonden verpleegd door mannelijke verplegers. De hospitaalsoldaten verrichten geen verplegingswerk, doch worden vooral als dragers gebezigd. De inrichting van den dienst is doelmatig en weinig kostbaar. Het Japansche 'Roode Kruis' voorziet alle hospitalen in het vader-land van geneeskundigen en verplegend personeel en heeft ook zijn eigen hospitalen, terwijl het den soldaat te velde het leven zoveel mogelijk veraangenaamt. Drie duizend vrouwelijke en twee duizend mannelijke verplegers, allen met een opleidingstijd van drie jaren, staan ter beschikking der vereeniging. Hulp van vreemde verpleegsters is geheel overbodig.(Berichten Buitenland. Ned Tijdschr Geneeskd 1904;48I: 1485-6.)",
            "cite_spans": [],
            "ref_spans": [],
            "section": "annex"
        }
    ]
}