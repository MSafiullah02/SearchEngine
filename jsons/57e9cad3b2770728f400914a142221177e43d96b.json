{
    "paper_id": "57e9cad3b2770728f400914a142221177e43d96b",
    "metadata": {
        "title": "",
        "authors": []
    },
    "abstract": [],
    "body_text": [
        {
            "text": "Tuberculose van de vrouwelijke tractus genitalis geeft weinig of geen specifieke symptomen. Meestal zijn de tubae aangetast en ontstaat het vermoeden van de ziekte tijdens ori\u00ebnterend fertiliteitsonderzoek. 1 2 De prognose voor het herstel van de fertiliteit is ook na effectieve behandeling slecht, waarbij ivf vaak de enige behandelingsoptie is. 3 Bij iedere vrouw afkomstig uit een voor tuberculose endemisch gebied met klachten van subfertiliteit dient men aan genitale tuberculose te denken. 4 ziektegeschiedenis Pati\u00ebnt A, een 28-jarige nullipara van Marokkaanse herkomst die naar Nederland was ge\u00ebmigreerd, bezocht de polikliniek Gynaecologie in verband met een sinds 2 jaar bestaande onvervulde kinderwens. Zij had een regelmatige cyclus van 30 dagen en klachten van oppervlakkige dyspareunie. Elders was enkele jaren eerder een verwijdingsplastiek van de introitus vaginae verricht. Bij inspectie van de genitalia externa werden condylomata acuminata op de labia minora en het perineum gezien. Inwendig onderzoek was niet mogelijk als gevolg van een vaginistische reactie.",
            "cite_spans": [
                {
                    "start": 207,
                    "end": 210,
                    "text": "1 2",
                    "ref_id": null
                },
                {
                    "start": 348,
                    "end": 349,
                    "text": "3",
                    "ref_id": "BIBREF4"
                },
                {
                    "start": 497,
                    "end": 498,
                    "text": "4",
                    "ref_id": "BIBREF5"
                }
            ],
            "ref_spans": [],
            "section": ""
        },
        {
            "text": "Onder algehele anesthesie werden de condylomata gecoaguleerd. Bij inwendig onderzoek werden aan beide kanten van de uterus vergrote, weinig mobiele adnexen gevoeld. Transvaginale echoscopie toonde een kleine uterus en een multicysteus rechter adnex van 85 \u00d7 62 mm met wisselende echodensiteit. Links werd een iets vergroot cysteus adnex gezien. De concentratie carcino-embryonaal antigeen (CA-125) bedroeg 46,5 U/l (referentiewaarden: 0,0-30,0). Het uitstrijkje was niet-afwijkend en de chlamydia-PCR van de cervix had een negatieve uitslag, evenals het volledige serologische onderzoek op soa's.",
            "cite_spans": [],
            "ref_spans": [],
            "section": ""
        },
        {
            "text": "Na overleg met pati\u00ebnte werd eerst een diagnostische laparoscopie verricht, waarbij beiderzijds sterk verdikte tubae werden gezien met uitgebreide adhesies. Aansluitend werd via een laparotomie het rechter adnex geopend, waarbij een kaasachtige substantie afliep. Het rechter adnex werd gereseceerd en links werd een tubectomie verricht. Het linker ovarium was niet-afwijkend en werd in situ gelaten. Differentiaaldiagnostisch werd gedacht aan een tuberculeuze, dan wel een gonorro\u00efsche adnexitis. Een vast aanvoelende pruimgrote zwelling ter plaatse van de rechter bekkenwand werd geduid als een mogelijk tuberculeus lymfoom. Dit werd mede wegens de moeilijke afgrensbaarheid, na overleg met de chirurg, niet verder ge\u00ebxploreerd. Op een MRIscan bleek dit later een deels cysteuze, deels solide afwijking te zijn, gelegen ventraal van de iliacale vaten rechts tegen de M. iliopsoas aan.",
            "cite_spans": [],
            "ref_spans": [],
            "section": ""
        },
        {
            "text": "Histopathologisch onderzoek toonde een benigne sereuze cyste van het rechter adnex met in beide tubae een ernstige actieve chronische granulomateuze ontsteking, passend bij tuberculose (figuur 1). Een ziehl-neelsen(ZN)en een auramine-rodaminekleuring op zuurvaste staven waren negatief. Een algemene kweek van het buikvocht leverde geen bijzonderheden op en kleuring van een direct preparaat op zuurvaste staven was negatief. PCR-onderzoek op tuberculose werd niet verricht.",
            "cite_spans": [],
            "ref_spans": [],
            "section": ""
        },
        {
            "text": "Aanvullend laboratoriumonderzoek liet een BSE zien van 71/1e uur en een concentratie C-reactieve prote\u00efne (CRP) Een 28-jarige Marokkaanse nullipara bezocht de polikliniek Gynaecologie in verband met een sinds 2 jaar bestaande onvervulde kinderwens en een vergroot rechter adnex. Bij histopathologisch onderzoek van het gereseceerde rechter adnex ontstond het vermoeden van tuberculose. Drie maanden later werd Mycobacterium bovis uit een psoasabces ge\u00efsoleerd, waarna 6 maanden antituberculosemedicatie werd gegeven; de klinische respons was goed. Genitale tuberculose bij vrouwen is zeldzaam in de westerse wereld, met weinig en aspecifieke symptomen. Een enkele keer rijst het vermoeden van de aandoening tijdens het ori\u00ebnterend fertiliteitsonderzoek. De tubae zijn het frequentst aangedaan. Zelfs bij sterke aanwijzingen voor tuberculose is de definitieve diagnose moeilijk te stellen. Histopathologische bevindingen kunnen wijzen in de richting van van 59 mg/l (referentiewaarde: < 12). De Hb-waarde bedroeg 6,0 mmol/l. De uitslag van een mantouxtest was positief; pati\u00ebnte had een litteken van een vaccinatie met Bacillus Calmette-Gu\u00e9rin (BCG). Een thoraxr\u00f6ntgenfoto liet geen afwijkingen zien en er werden geen zuurvaste staven gezien bij een routinematig verrichte sputumtest en bij een onderzoek van menstruatiebloed, noch in het directe preparaat, noch bij kweek. Daarom werd in overleg met de longarts geen behandeling met tuberculostatica gestart. In de daaropvolgende maanden bleef pati\u00ebnte klagen over buikpijn en algehele malaise. Bij onderzoek werd nu een lymfklierzwelling in de rechter lies gevonden. Op een nieuwe MRI-scan bleek de eerder gevonden zwelling me diaal van de rechter M. iliopsoas in omvang toegenomen (figuur 2). Drie maanden na de laparotomie werd de zwelling in samenwerking met de chirurg ge\u00ebxploreerd. Het bleek te gaan om een psoasabces reikend van de lies tot in de rechter onderbuik en het sacrum.",
            "cite_spans": [
                {
                    "start": 949,
                    "end": 952,
                    "text": "van",
                    "ref_id": null
                }
            ],
            "ref_spans": [],
            "section": ""
        },
        {
            "text": "Histopathologisch onderzoek van het kapsel van het abces liet een granulomateuze ontsteking met necrose zien, passend bij tuberculose (figuur 3). Hierna werd gestart met een behandeling van in totaal 6 maanden, die bestond uit een combinatie van 4 tuberculostatica (isoniazide, rifampicine, pyrazinamide en ethambutol) gedurende de eerste 3 maanden en een combinatie van 2 tuberculostatica (rifampicine en isoniazide) gedurende de daaropvolgende 3 maanden. In de pus uit het psoasabces werd later met behulp van PCR Mycobacterium tuberculosis-complex aangetoond. Nadere specificering van de ingezette kweek bij het RIVM toonde Mycobacterium bovis. Deze bleek gevoelig voor alle genoemde tuberculostatica.",
            "cite_spans": [],
            "ref_spans": [],
            "section": ""
        },
        {
            "text": "Aanvankelijk werd na het starten van de toediening van de medicatie nog progressie gezien van de zwelling in de rechter lies, passend bij vervloeiing van de granulomateuze ontsteking als gevolg van de behandeling. Na afloop van de therapie was pati\u00ebnte klachtenvrij. De menstruele cyclus was regelmatig. Echografisch werd midcyclisch een normaal drielagig endometrium gezien en een preovulatoire follikel links. Om deze reden werd afgezien van een evaluatie door middel van een diagnostische laparoscopie of diagnostische hysteroscopie en werd pati\u00ebnte verwezen naar een derdelijnscentrum voor ivf.",
            "cite_spans": [],
            "ref_spans": [],
            "section": ""
        },
        {
            "text": "beschouwing Prevalentie van genitale tbc. Tuberculose is wereldwijd na hiv/ aids de belangrijkste infectieuze doodsoorzaak onder volwassenen met een geschatte mortaliteit van ruim 2 miljoen mensen in 2000. 5 Hoewel de ziekte zeldzaam is in de westerse wereld, komen mede als gevolg van een toenemende immigratie vanuit gebieden waar deze endemisch is, 1 6 in Nederland nog steeds nieuwe gevallen van tuberculose voor. De prevalentie van genitale tuberculose is het best beschreven bij populaties van fertiliteitsklinieken en varieert, afhankelijk van de geografische ligging van 0,2-21,0%. 1 Pathofysiologie. Na een primaire infectie bedraagt het risico op de ziekte tuberculose slechts 10-20%. De meeste ge\u00efnfecteerden krijgen derhalve geen actieve tuberculose, maar behouden een latente infectie die gereactiveerd kan worden. Genitale tuberculose met M. tuberculosis ontwikkelt zich veelal secundair aan een primaire pulmonale haard door hematogene verspreiding van de bacil en is meestal gelokaliseerd in de tubae (34-100%), maar ook wel in het endometrium (16-79%). 1 4 Genitale tuberculose met M. bovis, zoals bij onze pati\u00ebnte, verkrijgt men via het consumeren van niet-gepasteuriseerde melk van runderen ge\u00efnfecteerd met M. bovis. De ziekte treft voornamelijk vrouwen in de reproductieve leeftijd, waarbij meer dan 80% van de gevallen optreedt op de leeftijd van 20-40 jaar.",
            "cite_spans": [
                {
                    "start": 206,
                    "end": 207,
                    "text": "5",
                    "ref_id": "BIBREF6"
                },
                {
                    "start": 352,
                    "end": 355,
                    "text": "1 6",
                    "ref_id": null
                },
                {
                    "start": 590,
                    "end": 591,
                    "text": "1",
                    "ref_id": "BIBREF2"
                },
                {
                    "start": 1070,
                    "end": 1073,
                    "text": "1 4",
                    "ref_id": null
                }
            ],
            "ref_spans": [],
            "section": ""
        },
        {
            "text": "Klinische presentatie. Vrouwen met genitale tuberculose hebben vaak weinig aspecifieke klachten zoals pijn onder in de buik, onregelmatige menstruaties en algehele malaise. 7 Bij 40-76% van hen is er subfertiliteit. 1 3 4 De fertiliteit is gestoord als gevolg van tubaire schade door een chronische ontstekingsreactie met daarnaast de formatie van adhesies in het cavum uteri. 1 Als gevolg van deze adhesievorming kunnen onregelmatige menstruaties ontstaan, maar deze kunnen ook samenhangen met systemische effecten van de ziekte.",
            "cite_spans": [
                {
                    "start": 173,
                    "end": 174,
                    "text": "7",
                    "ref_id": "BIBREF8"
                },
                {
                    "start": 216,
                    "end": 221,
                    "text": "1 3 4",
                    "ref_id": null
                }
            ],
            "ref_spans": [],
            "section": ""
        },
        {
            "text": "Onderzoek. Bij inwendig onderzoek kan een asymptomatische zwelling in het kleine bekken worden gevoeld. Beeldvormend onderzoek zoals echoscopie, MRI en CT van het abdomen en kleine bekken laat vaak ascites, lymfadenopathie en ovari\u00eble massa's zien. De differentiatie met een ovariumcarcinoom is soms moeilijk. 8 Ter uitsluiting van longtuberculose dient een thoraxr\u00f6ntgenfoto te worden gemaakt. Bloedonderzoek toont frequent een anemie met lymfocytose en een verhoogde BSE, zoals bij onze pati\u00ebnte. De serumconcentratie CA-125 kan verhoogd zijn.",
            "cite_spans": [],
            "ref_spans": [],
            "section": ""
        },
        {
            "text": "Screening. Een tuberculinetest (mantouxreactie) heeft beperkte waarde bij het stellen van de diagnose wegens de lage sensitiviteit. 9 Daarnaast dient de mantouxtest te worden ge\u00efnterpreteerd voor de specifieke epidemiologische setting waarin hij wordt uitgevoerd. Bij een afnemende prevalentie van tuberculose, zoals in Nederland, neemt de positief voorspellende waarde van de mantouxtest af door een relatief groter aandeel van foutpositieve reacties wegens atypische mycobacteri\u00ebn en na BCG-vaccinatie, zoals ook bij onze pati\u00ebnte. Voor dit dilemma bieden de nieuwe interferongammabepalingen (bijvoorbeeld de Quantiferon-TB Goldtest of de T-spot TB-test), die gebruikmaken van specifieke antigenen van M. tuberculosis, mogelijk uitkomst; de plaats van deze interferon-gammatests wordt momenteel bestu-deerd. 10 11 De mantouxtest kan echter als screeningstest nuttig zijn in gebieden met een lage prevalentie van tuberculose om subfertiele vrouwen te selecteren die baat kunnen hebben bij een tijdige diagnostische hysteroscopie met curettage en laparoscopie. 9 Het nut van deze technieken voor de diagnose van genitale tuberculose is uitgebreid onderzocht, waarbij karakteristieke endoscopische bevindingen worden beschreven op basis van het klinische stadium en de lokalisatie van de ziekte. 12 Daarnaast is beoordeling van de conditie van het endometrium en de tubae door middel van endoscopisch onderzoek van prognostisch belang voor het welslagen van een eventuele ivf-procedure.",
            "cite_spans": [
                {
                    "start": 810,
                    "end": 815,
                    "text": "10 11",
                    "ref_id": null
                },
                {
                    "start": 1061,
                    "end": 1062,
                    "text": "9",
                    "ref_id": "BIBREF10"
                },
                {
                    "start": 1295,
                    "end": 1297,
                    "text": "12",
                    "ref_id": "BIBREF13"
                }
            ],
            "ref_spans": [],
            "section": ""
        },
        {
            "text": "Diagnose. Histopathologisch onderzoek van weefsel verkregen tijdens curettage is een algemeen geaccepteerde methode voor het stellen van de diagnose, vooral in ontwikkelingslanden. 13 Bij meer dan twee derde van de pati\u00ebnten beschreven in de literatuur wordt de diagnose gesteld op grond van een dergelijk histopathologisch onderzoek. De isolatie van mycobacteri\u00ebn uit menstruatiebloed of pus middels een direct preparaat of kweek is echter de gouden standaard. Omdat voor een positief direct preparaat veel micro-organismen nodig zijn, is dit onderzoek echter weinig sensitief. Succespercentages bij het kweken van mycobacteri\u00ebn uit menstruatiebloed en peritoneumvocht vari\u00ebren ook aanzienlijk. 1 Veelbelovend voor het detecteren van DNA van mycobacteri\u00ebn zijn PCR-technieken. Hierbij worden echter ook niet-levende bacteri\u00ebn bij een niet-actieve tuberculose gedetecteerd. Een positieve PCR-uitslag moet daarom in samenhang met andere positieve klinische en histopathologische bevindingen worden ge\u00efnterpreteerd.",
            "cite_spans": [
                {
                    "start": 181,
                    "end": 183,
                    "text": "13",
                    "ref_id": "BIBREF14"
                },
                {
                    "start": 696,
                    "end": 697,
                    "text": "1",
                    "ref_id": "BIBREF2"
                }
            ],
            "ref_spans": [],
            "section": ""
        },
        {
            "text": "Therapie. Bij onze pati\u00ebnte werd reeds in een vroeg stadium genitale tuberculose vermoed op grond van klinische en histopathologische bevindingen. Dit had voldoende reden moeten zijn om met tuberculostatische therapie te starten in afwachting van een positieve kweekuitslag. Deze vertraging in de behandeling leidde niet alleen tot een aantal maanden algemene malaise voor onze pati\u00ebnte, maar ook tot een psoasabces waarvoor chirurgische exploratie nodig was.",
            "cite_spans": [],
            "ref_spans": [],
            "section": ""
        },
        {
            "text": "De behandeling van genitale tuberculose is dezelfde als die van andere vormen van tuberculose en bestaat uit een combinatie van meerdere tuberculostatica gedurende minimaal 6 maanden. Daarbij vormen isoniazide en rifampicine de spil van de therapie, gecombineerd met pyrazinamide en ethambutol. Op basis van gevoeligheidsbepalingen kan de medicatie eventueel worden aangepast. Het belangrijkste verschil met de behandeling van pulmonale tuberculose is het ontbreken van duidelijke criteria voor de respons van de behandeling. Bij pulmonale tuberculose is het negatief worden van het sputum van pati\u00ebnten een belangrijke klinische parameter voor succes van de behandeling. Bij genitale tuberculose kan men alleen gebruikmaken van normalisering van de bloedafwijkingen passend bij een systemische ontstekingsreactie, zoals BSE, CRP en Hb.",
            "cite_spans": [],
            "ref_spans": [],
            "section": ""
        },
        {
            "text": "Chirurgische interventie kan worden overwogen bij persisterende klachten van pijn in het bekken en bij grote tuboovari\u00eble abcessen, zoals bij onze pati\u00ebnte het geval was.",
            "cite_spans": [],
            "ref_spans": [],
            "section": ""
        },
        {
            "text": "Fertiliteitsprognose. De prognose voor het terugkeren van de spontane fertiliteit na adequate medicamenteuze therapie is slecht. Spontane concepties zijn beschreven, maar deze eindigen vaak in een extra-uteriene graviditeit of in spontane abortus. Een doorgaande zwangerschap is zeldzaam. 3 Hogere leeftijd, langdurige subfertiliteit, secundaire amenorroe, geen of verkazend endometrium en afgesloten tubae zijn de belangrijkste risicofactoren voor het niet terugkeren van de fertiliteit na behandeling.",
            "cite_spans": [
                {
                    "start": 289,
                    "end": 290,
                    "text": "3",
                    "ref_id": "BIBREF4"
                }
            ],
            "ref_spans": [],
            "section": ""
        },
        {
            "text": "Ivf is voor de meeste pati\u00ebnten de enige mogelijkheid om zwanger te worden. Hieraan voorafgaand wordt een eva luatie van het endometrium middels hysteroscopie ge ad vi seerd, omdat bij een atrofisch endometrium geen zwangerschappen worden beschreven. 3 Wellicht geniet transvaginale echoscopie echter de voorkeur, omdat hiermee het endometrium niet alleen nauwkeurig, maar ook in de tijd te beoordelen is. Bij onze pati\u00ebnte bleek deze vorm van diagnostiek voldoende. Zwangerschapspercentages na ivf per cyclus vari\u00ebren sterk, namelijk van 9,1-60,0%, maar ze zijn over het algemeen lager dan bij andere vormen van tubaire subfertiliteit. Alle zwangerschappen vonden plaats bij een endometrium van goede kwaliteit. Bij 4-40% van de ivfprocedures leidde dit tot een normale bevalling. 1 conclusie Bij iedere vrouw met subfertiliteit afkomstig uit een voor tuberculose endemisch gebied dient men genitale tuberculose te overwegen. Het definitief stellen van de diagnose is moeilijk omdat het isoleren van mycobacteri\u00ebn lastig is. Een vermoeden van genitale tuberculose op grond van klinische en histopathologische bevindingen is voldoende argument om met tuberculostatische therapie te starten in afwachting van een positieve kweekuitslag. De kans op het terugkeren van de spontane fertiliteit na behandeling is laag en vaak is ivf de enige behandeling om een zwangerschap te realiseren.",
            "cite_spans": [
                {
                    "start": 251,
                    "end": 252,
                    "text": "3",
                    "ref_id": "BIBREF4"
                }
            ],
            "ref_spans": [],
            "section": ""
        }
    ],
    "bib_entries": {
        "BIBREF0": {
            "ref_id": "b0",
            "title": "Belangenconflict: geen gemeld. Financi\u00eble ondersteuning: geen gemeld. Aanvaard op",
            "authors": [],
            "year": 2007,
            "venue": "",
            "volume": "6",
            "issn": "",
            "pages": "",
            "other_ids": {}
        },
        "BIBREF2": {
            "ref_id": "b2",
            "title": "Female genital tuberculosis: a global review",
            "authors": [
                {
                    "first": "M",
                    "middle": [
                        "H"
                    ],
                    "last": "Aliyu",
                    "suffix": ""
                },
                {
                    "first": "S",
                    "middle": [
                        "H"
                    ],
                    "last": "Aliyu",
                    "suffix": ""
                },
                {
                    "first": "H",
                    "middle": [
                        "M"
                    ],
                    "last": "Salihu",
                    "suffix": ""
                }
            ],
            "year": 2004,
            "venue": "Int J Fertil Womens Med",
            "volume": "49",
            "issn": "",
            "pages": "123--159",
            "other_ids": {}
        },
        "BIBREF3": {
            "ref_id": "b3",
            "title": "Tuberculosis of the female reproductive tract: effect on function",
            "authors": [
                {
                    "first": "R",
                    "middle": [],
                    "last": "Figueroa-Damian",
                    "suffix": ""
                },
                {
                    "first": "I",
                    "middle": [],
                    "last": "Martinez-Velazco",
                    "suffix": ""
                },
                {
                    "first": "R",
                    "middle": [],
                    "last": "Villagrana-Zesati",
                    "suffix": ""
                },
                {
                    "first": "J",
                    "middle": [
                        "L"
                    ],
                    "last": "Arredondo-Garcia",
                    "suffix": ""
                }
            ],
            "year": 1996,
            "venue": "Int J Fertil Menopausal Stud",
            "volume": "41",
            "issn": "",
            "pages": "430--436",
            "other_ids": {}
        },
        "BIBREF4": {
            "ref_id": "b4",
            "title": "Infertility and pregnancy outcome in female genital tuberculosis",
            "authors": [
                {
                    "first": "S",
                    "middle": [
                        "N"
                    ],
                    "last": "Tripathy",
                    "suffix": ""
                },
                {
                    "first": "S",
                    "middle": [
                        "N"
                    ],
                    "last": "Tripathy",
                    "suffix": ""
                }
            ],
            "year": 2002,
            "venue": "Int J Gynaecol Obstet",
            "volume": "76",
            "issn": "",
            "pages": "159--163",
            "other_ids": {}
        },
        "BIBREF5": {
            "ref_id": "b5",
            "title": "Female genital tuberculosis and infertility",
            "authors": [
                {
                    "first": "Namavar",
                    "middle": [],
                    "last": "Jahromi",
                    "suffix": ""
                },
                {
                    "first": "B",
                    "middle": [],
                    "last": "Parsanezhad",
                    "suffix": ""
                },
                {
                    "first": "M",
                    "middle": [
                        "E"
                    ],
                    "last": "Ghane-Shirazi",
                    "suffix": ""
                },
                {
                    "first": "R",
                    "middle": [],
                    "last": "",
                    "suffix": ""
                }
            ],
            "year": 2001,
            "venue": "Int J Gynaecol Obstet",
            "volume": "75",
            "issn": "",
            "pages": "269--72",
            "other_ids": {}
        },
        "BIBREF6": {
            "ref_id": "b6",
            "title": "The growing burden of tuberculosis: global trends and interactions with the HIV epidemic",
            "authors": [
                {
                    "first": "E",
                    "middle": [
                        "L"
                    ],
                    "last": "Corbett",
                    "suffix": ""
                },
                {
                    "first": "C",
                    "middle": [
                        "J"
                    ],
                    "last": "Watt",
                    "suffix": ""
                },
                {
                    "first": "N",
                    "middle": [],
                    "last": "Walker",
                    "suffix": ""
                },
                {
                    "first": "D",
                    "middle": [],
                    "last": "Maher",
                    "suffix": ""
                },
                {
                    "first": "B",
                    "middle": [
                        "G"
                    ],
                    "last": "Williams",
                    "suffix": ""
                },
                {
                    "first": "M",
                    "middle": [
                        "C"
                    ],
                    "last": "Raviglione",
                    "suffix": ""
                }
            ],
            "year": 2003,
            "venue": "Arch Intern Med",
            "volume": "163",
            "issn": "",
            "pages": "1009--1030",
            "other_ids": {}
        },
        "BIBREF7": {
            "ref_id": "b7",
            "title": "The masquerades of female pelvic tuberculosis: case reports and review of literature on clinical presentations and diagnosis",
            "authors": [
                {
                    "first": "Twp",
                    "middle": [],
                    "last": "Chow",
                    "suffix": ""
                },
                {
                    "first": "B",
                    "middle": [
                        "K"
                    ],
                    "last": "Lim",
                    "suffix": ""
                },
                {
                    "first": "S",
                    "middle": [],
                    "last": "Vallipuram",
                    "suffix": ""
                }
            ],
            "year": 2002,
            "venue": "J Obstet Gynaecol Res",
            "volume": "28",
            "issn": "",
            "pages": "203--213",
            "other_ids": {}
        },
        "BIBREF8": {
            "ref_id": "b8",
            "title": "Clinical tuberculosis. Londen: Macmillan",
            "authors": [
                {
                    "first": "J",
                    "middle": [],
                    "last": "Crofton",
                    "suffix": ""
                },
                {
                    "first": "N",
                    "middle": [],
                    "last": "Horne",
                    "suffix": ""
                },
                {
                    "first": "F",
                    "middle": [],
                    "last": "Miller",
                    "suffix": ""
                }
            ],
            "year": 1992,
            "venue": "",
            "volume": "",
            "issn": "",
            "pages": "",
            "other_ids": {}
        },
        "BIBREF9": {
            "ref_id": "b9",
            "title": "Pelvic tuberculosis: a case of delayed diagnosis",
            "authors": [
                {
                    "first": "D",
                    "middle": [
                        "C"
                    ],
                    "last": "Hunter",
                    "suffix": ""
                },
                {
                    "first": "D",
                    "middle": [],
                    "last": "Sim",
                    "suffix": ""
                }
            ],
            "year": 2001,
            "venue": "Acta Obstet Gynecol Scand",
            "volume": "80",
            "issn": "",
            "pages": "281--283",
            "other_ids": {}
        },
        "BIBREF10": {
            "ref_id": "b10",
            "title": "The Mantoux test in the diagnosis of genital tuberculosis in women",
            "authors": [
                {
                    "first": "V",
                    "middle": [
                        "S"
                    ],
                    "last": "Raut",
                    "suffix": ""
                },
                {
                    "first": "A",
                    "middle": [
                        "A"
                    ],
                    "last": "Mahashur",
                    "suffix": ""
                },
                {
                    "first": "S",
                    "middle": [
                        "S"
                    ],
                    "last": "Sheth",
                    "suffix": ""
                }
            ],
            "year": 2001,
            "venue": "Int J Gynaecol Obstet",
            "volume": "72",
            "issn": "",
            "pages": "165--174",
            "other_ids": {}
        },
        "BIBREF11": {
            "ref_id": "b11",
            "title": "Praktijkervaringen met interferon gamma-testen",
            "authors": [
                {
                    "first": "",
                    "middle": [],
                    "last": "Vries G De",
                    "suffix": ""
                },
                {
                    "first": "S",
                    "middle": [
                        "M"
                    ],
                    "last": "Arend",
                    "suffix": ""
                },
                {
                    "first": "Cca",
                    "middle": [],
                    "last": "Burdo",
                    "suffix": ""
                },
                {
                    "first": "Wpj",
                    "middle": [],
                    "last": "Franken",
                    "suffix": ""
                }
            ],
            "year": 2006,
            "venue": "Tegen de Tuberculose",
            "volume": "102",
            "issn": "1",
            "pages": "3--5",
            "other_ids": {}
        },
        "BIBREF12": {
            "ref_id": "b12",
            "title": "Gebruik van interferon gamma release assays (IGRA), voorlopige Europese 'consensus statement",
            "authors": [
                {
                    "first": "S",
                    "middle": [],
                    "last": "Toumanian",
                    "suffix": ""
                }
            ],
            "year": 2007,
            "venue": "Tegen de Tuberculose",
            "volume": "103",
            "issn": "1",
            "pages": "",
            "other_ids": {}
        },
        "BIBREF13": {
            "ref_id": "b13",
            "title": "Endoscopy in the diagnosis of genital tuberculosis",
            "authors": [
                {
                    "first": "R",
                    "middle": [],
                    "last": "Merchant",
                    "suffix": ""
                }
            ],
            "year": 1989,
            "venue": "J Reprod Med",
            "volume": "34",
            "issn": "",
            "pages": "468--73",
            "other_ids": {}
        },
        "BIBREF14": {
            "ref_id": "b14",
            "title": "Pelvic inflammatory disease",
            "authors": [
                {
                    "first": "M",
                    "middle": [
                        "G"
                    ],
                    "last": "Martens",
                    "suffix": ""
                }
            ],
            "year": 2003,
            "venue": "Te Linde's operative gynaecology",
            "volume": "",
            "issn": "",
            "pages": "697--704",
            "other_ids": {}
        }
    },
    "ref_entries": {
        "FIGREF0": {
            "text": "Vellekoop en F.J.M.E.Roumen Zie ook de artikelen op bl. 593, 616, 622 en 637.",
            "latex": null,
            "type": "figure"
        },
        "FIGREF1": {
            "text": "Microscopische opname van de rechter tuba van pati\u00ebnt A met lymfohistiocytaire granuloomvorming en daarin centraal een langhans-reuzencel. Het tuba-epitheel vertoont hyperplasie en lymfocytair ontstekingsinfiltraat (HE-kleuring, circa 100 maal vergroot). langhans-reuzencel granuloom tuba figuur 2. MRI-scan (T 2 -gewogen transversale opname) van het kleine bekken van pati\u00ebnt A met een psoasabces rechts. De uterus is centraal goed te herkennen.",
            "latex": null,
            "type": "figure"
        },
        "FIGREF2": {
            "text": "Microscopische opname van het kapsel van een psoasabces rechts bij pati\u00ebnt A met verkazende necrose en 3 langhansreuzencellen (HE-kleuring, circa 100 maal vergroot).",
            "latex": null,
            "type": "figure"
        },
        "TABREF0": {
            "text": "tuberculose en PCR-technieken voor het detecteren van DNA zijn veelbelovend. De behandeling van genitale tuberculose is gelijk aan die van pulmonale tuberculose, de respons op behandeling is echter moeilijk te monitoren. De kans op een spontane zwangerschap na behandeling is klein en vaak is ivf de enige behandelingsmogelijkheid.",
            "latex": null,
            "type": "table"
        }
    },
    "back_matter": [
        {
            "text": "A Moroccan woman with genital tuberculosis. -A 28-year-old nulliparous Moroccan woman presented at an outpatient gynaecology clinic because she had been unable to conceive for the last 2 years. She had an enlarged right adnexus. Histopathological examination of the resected right adnexus was suspicious for tuberculosis. After isolating Mycobacterium bovis from a psoas abscess 3 months later, a 6-month regimen with anti-tuberculosis drugs was started, and the clinical response was good. Female genital tuberculosis is rare in developed countries. Symptoms are few and non-specific. The disease can be suspected incidentally during the subfertility work-up. The fallopian tubes are the most commonly affected site. A definitive diagnosis is difficult to make, even when tuberculosis is strongly suspected. Histopathological findings can support a diagnosis of tuberculosis, and molecular PCR techniques that detect DNA are promising. Treatment of genital tuberculosis is similar to that of pulmonary tuberculosis, although it is difficult to monitor treatment response. The chance of spontaneous conception after treatment is very small, and IVF is often the only treatment option. Ned Tijdschr Geneeskd. 2008;152:627-31",
            "cite_spans": [],
            "ref_spans": [],
            "section": "Abstract"
        }
    ]
}