{
    "paper_id": "PMC7121304",
    "metadata": {
        "title": "1 Inleiding",
        "authors": [
            {
                "first": "Johan",
                "middle": [
                    "P."
                ],
                "last": "Mackenbach",
                "suffix": "",
                "email": null,
                "affiliation": {}
            },
            {
                "first": "Karien",
                "middle": [],
                "last": "Stronks",
                "suffix": "",
                "email": null,
                "affiliation": {}
            },
            {
                "first": "J.P.",
                "middle": [],
                "last": "Mackenbach",
                "suffix": "",
                "email": null,
                "affiliation": {}
            },
            {
                "first": "K.",
                "middle": [],
                "last": "Stronks",
                "suffix": "",
                "email": null,
                "affiliation": {}
            }
        ]
    },
    "body_text": [
        {
            "text": "In augustus 2011 wijdde de Journal of the American Medical Association (JAMA) een redactioneel commentaar aan het groeiende probleem van morbide obese kinderen: kinderen die aan een dusdanig ernstige obesitas lijden dat hun gezondheid er direct door wordt bedreigd. In toenemende mate wordt bij deze kinderen zogenoemde bariatrische chirurgie toegepast, waarbij een maagband of een maagbypass wordt aangebracht om de voedselopname te verminderen. In het redactionele commentaar werd de vraag opgeworpen of voor deze kinderen niet een alternatieve benadering moet worden overwogen, namelijk het uit de ouderlijke macht ontzetten van hun ouders. In de Verenigde Staten is dit al een aantal malen daadwerkelijk gebeurd, zoals bij het 4 jaar oude en 138 pond wegende meisje Cory Andis.",
            "cite_spans": [],
            "section": "1.1.1 Collectieve volksgezondheidsproblemen vragen om collectieve oplossingen ::: 1.1 Een nederlands leerboek over public health",
            "ref_spans": []
        },
        {
            "text": "De groei van het aantal kinderen met morbide obesitas past in de wereldwijde toename van overgewicht, die epidemische proporties heeft aangenomen. Bij \u2018gezondheid\u2019 en \u2018ziekte\u2019 denken de meeste mensen aan een individu dat zich gezond of ziek voelt, zich al dan niet gezond gedraagt en bij eventuele klachten een dokter raadpleegt. Het voorbeeld van de obesitasepidemie laat echter zien dat we voor een goed begrip van \u2018gezondheid\u2019 en \u2018ziekte\u2019 aan dit individuele perspectief niet genoeg hebben. Op individueel niveau is obesitas te duiden als een disbalans tussen de energie-inname en het energieverbruik. Simpel gezegd: te veel eten en/of te weinig bewegen. Maar het feit dat deze disbalans zich niet bij een enkel individu voordoet maar bij een groot deel van de bevolking, geeft aan dat er meer aan de hand is. Er zijn kennelijk collectieve krachten werkzaam die deze disbalans in de hand werken, zoals een toegenomen welvaart, vervanging van lichamelijke arbeid door machines, de opkomst van auto\u2019s, de televisie en computers, en het vermogen van de voedingsindustrie steeds nieuwe behoeften aan te wakkeren.",
            "cite_spans": [],
            "section": "1.1.1 Collectieve volksgezondheidsproblemen vragen om collectieve oplossingen ::: 1.1 Een nederlands leerboek over public health",
            "ref_spans": []
        },
        {
            "text": "Collectieve problemen vragen om collectieve oplossingen; het ingrijpen door de overheid in de opvoeding van kinderen is daarvan een extreem voorbeeld. Minder extreme voorbeelden van collectieve maatregelen gericht op het bestrijden van obesitas zijn het heffen van accijns op dikmakende dranken of voedingsmiddelen en het invoeren of uitbreiden van beweeglessen op school.",
            "cite_spans": [],
            "section": "1.1.1 Collectieve volksgezondheidsproblemen vragen om collectieve oplossingen ::: 1.1 Een nederlands leerboek over public health",
            "ref_spans": []
        },
        {
            "text": "Het individu is onderdeel van een gezin, van een school of bedrijf, van een stad en een land \u2013 kortom: van een grotere groep of \u2018populatie\u2019 waarin bepaalde ziekterisico\u2019s veel of juist weinig v\u00f3\u00f3rkomen. Dat gezin, die school, dat land \u2013 kortom: die omgeving \u2013 vormt ook een ingang voor het voork\u00f3men van gezondheidsproblemen. Een goed begrip van de achtergronden van hoge of lage \u2018collectieve\u2019 gezondheidsrisico\u2019s geeft vaak verrassende perspectieven op de oorzaken van een ziekte; dit begrip kan vervolgens helpen nieuwe methoden voor de preventie ervan te ontwerpen.",
            "cite_spans": [],
            "section": "1.1.1 Collectieve volksgezondheidsproblemen vragen om collectieve oplossingen ::: 1.1 Een nederlands leerboek over public health",
            "ref_spans": []
        },
        {
            "text": "Kwesties als deze staan centraal in dit boek, dat \u2018gezondheid\u2019 en \u2018ziekte\u2019 niet primair of uitsluitend als individuele verschijnselen beschouwt, maar als kenmerken van een hele bevolking of groepen daaruit. Hoe gaat het met de gezondheid van de bevolking in Nederland, in andere Europese landen en wereldwijd? Wat zijn de belangrijkste oorzaken van de gezondheidsproblemen die we in die bevolkingen aantreffen? Wat is de beste manier om de gezondheid van de bevolking te bevorderen? Hoe is de preventieve zorg in Nederland (en andere landen) georganiseerd? En hoe draagt de gezondheidszorg bij aan het verbeteren van de gezondheid van de bevolking? Dat zijn de hoofdthema\u2019s van dit leerboek.",
            "cite_spans": [],
            "section": "1.1.1 Collectieve volksgezondheidsproblemen vragen om collectieve oplossingen ::: 1.1 Een nederlands leerboek over public health",
            "ref_spans": []
        },
        {
            "text": "Het vakgebied dat zich bezighoudt met de \u2018volksgezondheid\u2019 en \u2018collectieve maatregelen om de volksgezondheid te bevorderen\u2019 wordt in het Engels aangeduid met de term \u2018public health\u2019. Hiervan bestaat geen goede Nederlandse vertaling. Daarom wordt deze term in dit boek onvertaald gebruikt.",
            "cite_spans": [],
            "section": "1.1.2 Het vakgebied \u2018public health\u2019 ::: 1.1 Een nederlands leerboek over public health",
            "ref_spans": []
        },
        {
            "text": "Een Engelse definitie van public health is: \u2018The science and art of preventing disease, prolonging life and promoting health through the organized efforts of society.\u2019 Het werkterrein van de public health wordt volgens deze definitie gekenmerkt door een gerichtheid op de bevordering van de volksgezondheid en door collectieve maatregelen op uiteenlopende terreinen die voor de bevordering van de volksgezondheid noodzakelijk zijn, zoals sanitaire maatregelen, preventieve gezondheidszorg, gezondheidsvoorlichting en sociale voorzieningen die bestaanszekerheid garanderen. Ook het beleid en management van de gezondheidszorg worden tot de public health gerekend, althans voor zover die erop gericht zijn de volksgezondheidseffecten van de zorg te maximaliseren, bijvoorbeeld door een voor iedereen gelijke toegang tot zorg te realiseren.",
            "cite_spans": [],
            "section": "1.1.2 Het vakgebied \u2018public health\u2019 ::: 1.1 Een nederlands leerboek over public health",
            "ref_spans": []
        },
        {
            "text": "Om aan te geven dat de public health als het ware de collectieve pendant vormt van de individuele pati\u00ebntenzorg, wordt in Engeland ook wel de term community medicine gebruikt. Deze geeft goed de analogie met de individuele pati\u00ebntenzorg weer: ook in de public health gaat het om diagnostiek en therapie. De diagnostiek betreft nu echter de analyse van gezondheidsproblemen in de bevolking als geheel, of grote subgroepen daaruit; de therapie is een maatregel die de frequentie van deze problemen zo veel mogelijk terugdringt, hetzij door preventieve activiteiten, hetzij door een zo goed mogelijke afstemming van de curatieve gezondheidszorg op de gesignaleerde problemen.",
            "cite_spans": [],
            "section": "1.1.2 Het vakgebied \u2018public health\u2019 ::: 1.1 Een nederlands leerboek over public health",
            "ref_spans": []
        },
        {
            "text": "Dat er van het Angelsaksische \u2018public health\u2019 geen Nederlandse vertaling bestaat, wil niet zeggen dat de verschillende onderdelen van het vakgebied in Nederland ontbreken. Integendeel: alle onderdelen zijn ook in Nederland terug te vinden, maar onder een aantal verschillende namen en niet in de samenhang die in Engeland en de Verenigde Staten wordt aangetroffen. Zo vinden we de praktijk van de public health in Nederland onder meer bij de gemeentelijke gezondheidsdiensten (GGD- en), wier werk ook wel met de term \u2018openbare gezondheidszorg\u2019 of \u2018publieke gezondheidszorg\u2019 wordt aangeduid. Een andere verwante term is \u2018sociale geneeskunde\u2019: het deel van de geneeskunde dat zich richt op de wisselwerking tussen mensen en hun materi\u00eble en immateri\u00eble milieu. In de negentiende eeuw was de sociale geneeskunde nog het continentaal-Europese equivalent van de Angelsaksische public health, maar op dit moment verwijst de term eigenlijk alleen nog naar de medische beroepsgroep die binnen de public health actief is. Ten slotte is in Nederland de term \u2018gezondheidswetenschappen\u2019 ingeburgerd geraakt als aanduiding van het wetenschappelijke vakgebied dat zich richt op de ondersteuning van preventieve maatregelen, beleid en management in de gezondheidszorg en dergelijke. Aan Nederlandse universiteiten vinden we de public health daarom behalve in de vorm van afdelingen sociale geneeskunde ook terug in de vorm van studierichtingen en afdelingen gezondheidswetenschappen.",
            "cite_spans": [],
            "section": "1.1.2 Het vakgebied \u2018public health\u2019 ::: 1.1 Een nederlands leerboek over public health",
            "ref_spans": []
        },
        {
            "text": "Met maatregelen als de bestrijding van infectieziekten, betere arbeidsomstandigheden en een betere verkeersveiligheid heeft de public health bijgedragen tot een ware revolutie in de volksgezondheid, waarbij de levensverwachting in anderhalve eeuw geweldig is toegenomen. Deze stille successen hebben echter, in tegenstelling tot de successen van de curatieve geneeskunde, geen tevreden pati\u00ebnten nagelaten. Niemand weet immers wie er zonder deze public health ziek zou zijn geworden of voortijdig zou zijn overleden. Dit is ongetwijfeld een van de redenen dat dit vakgebied op de grens van geneeskunde en samenleving bij het grote publiek maar weinig bekendheid geniet.",
            "cite_spans": [],
            "section": "1.1.2 Het vakgebied \u2018public health\u2019 ::: 1.1 Een nederlands leerboek over public health",
            "ref_spans": []
        },
        {
            "text": "In dit inleidende hoofdstuk zullen we allereerst aan de hand van een kort historisch overzicht laten zien wat de belangrijkste successen en uitdagingen van dit vakgebied zijn (paragraaf 1.2). Daarna zullen de thema\u2019s van de drie delen van dit boek worden geintroduceerd, te weten volksgezondheid, preventie en gezondheidszorg (paragraaf 1.3), en tot slot wordt een toelichting gegeven op de opbouw van het boek (paragraaf 1.4).",
            "cite_spans": [],
            "section": "1.1.2 Het vakgebied \u2018public health\u2019 ::: 1.1 Een nederlands leerboek over public health",
            "ref_spans": []
        },
        {
            "text": "De gezondheid van de huidige Nederlandse bevolking is het resultaat van een lange historische ontwikkeling. Homo sapiens heeft waarschijnlijk gedurende het grootste deel van zijn 150.000-jarige geschiedenis een gemiddelde levensverwachting bij de geboorte gehad die rond de 30 jaar schommelde: maar weinigen leefden langer dan voor de voortplanting noodzakelijk was. In Europa en Noord-Amerika trad pas vanaf de tweede helft van de negentiende eeuw een blijvende verbetering van de volksgezondheid en daarmee een stijging van de levensverwachting op.",
            "cite_spans": [],
            "section": "Demografische transitie ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "In figuur 1.1 is de ontwikkeling van de levensverwachting bij de geboorte in Nederland sinds het midden van de negentiende eeuw weergegeven. Rond 1850 bedroeg de levensverwachting 38 jaar voor mannen en 40 jaar voor vrouwen. In ongeveer 150 jaar, dus in slechts vijf generaties, is de levensverwachting meer dan verdubbeld.",
            "cite_spans": [],
            "section": "Demografische transitie ::: 1.2.1 Geschiedenis van de volksgezondheid ::: 1.2 Historische context",
            "ref_spans": [
                {
                    "start": 10,
                    "end": 13,
                    "mention": "1.1",
                    "ref_id": null
                }
            ]
        },
        {
            "text": "\n\n",
            "cite_spans": [],
            "section": "Demografische transitie ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "Deze stijgende lijn wordt slechts onderbroken door de influenza-epidemie van 1918 en de gevolgen van de Tweede Wereldoorlog in 1940-1945. Opvallend is dat de curven voor mannen en vrouwen tussen 1950 en 1970 verder uiteen gaan lopen. Dit is een gevolg van de sterke toename van sterfte aan hart- en vaatziekten onder mannen in die periode.",
            "cite_spans": [],
            "section": "Demografische transitie ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "Aan deze toename van de levensverwachting ligt een spectaculaire daling van de sterftecijfers ten grondslag. Deze daling werd met een vertraging van een aantal decennia gevolgd door een sterke daling van de geboortecijfers. Deze combinatie wordt wel aangeduid met de term \u2018demografische transitie. Er vindt tijdens de demografische transitie in een tijdsbestek van 100 tot 150 jaar een overgang plaats van een situatie met hoge sterfte- en geboortecijfers naar een situatie met lage sterfte- en geboortecijfers. De daling van de geboortecijfers treedt later op dan die van de sterftecijfers, omdat het enige tijd duurt voordat mensen hun reproductiepatroon aanpassen aan de hogere overlevingskansen van kinderen. Door die vertraging neemt de bevolkingsomvang tijdelijk sterk toe. Sinds de achttiende eeuw is de wereldbevolking dan ook vertienvoudigd tot een omvang van ruim 7 miljard mensen.",
            "cite_spans": [],
            "section": "Demografische transitie ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "De daling van de sterftecijfers berust op een radicale verschuiving in het doodsoorzakenpatroon, die wel met de term \u2018epidemiologische transitie\u2019 wordt aangeduid. In de epidemiologische transitie werden oorspronkelijk drie fasen onderscheiden:",
            "cite_spans": [],
            "section": "Epidemiologische transitie ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "\n\u25a0 het \u2018tijdperk van epidemie\u00ebn en hongersnood\u2019;\u25a0 het \u2018tijdperk van afnemende pandemie\u00ebn\u2019;\u25a0 het \u2018tijdperk van degeneratieve en door de mens veroorzaakte aandoeningen\u2019.\n",
            "cite_spans": [],
            "section": "Epidemiologische transitie ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "In het eerste tijdperk, dat voor Europa en Noord-Amerika tot diep in de negentiende eeuw geduurd heeft, is de sterfte nog hoog en wordt deze gedomineerd door infectieziekten. Samen met incidentele hongersnoden zorgen frequent voorkomende epidemie\u00ebn van onder meer maag-darminfecties (bijvoorbeeld cholera) en luchtweginfecties (zoals de mazelen en influenza) voor heftige fluctuaties in het sterfteniveau. In het tweede tijdperk, dat rond 1875 begon en tot ongeveer 1920 duurde, raken infectieziekten op hun retour om geleidelijk plaats te maken voor ziekten als kanker, hart- en vaatziekten en ongevalsletsels.",
            "cite_spans": [],
            "section": "Epidemiologische transitie ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "Gedurende het derde tijdperk, dat tot circa 1970 duurde, zet dit proces zich door en wordt het doodsoorzakenpatroon mede door een forse stijging van de sterfte aan hart- en vaatziekten vrijwel volledig door niet-infectieziekten gedomineerd. Doordat de infectieziekten die rond 1875 heersten hun slachtoffers vooral op jeugdige leeftijd maakten, terwijl de \u2018moderne\u2019 ziekten die ervoor in de plaats kwamen vooral op middelbare en oudere leeftijd toeslaan, vindt tijdens de epidemiologische transitie ook een sterke toename van de levensverwachting bij de geboorte plaats.",
            "cite_spans": [],
            "section": "Epidemiologische transitie ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "De gangbare opvattingen over de verklaring van de snelle sterftedaling tussen de tweede helft van de negentiende eeuw en circa 1970 zijn in belangrijke mate gebaseerd op het werk van de Engelse sociaal-geneeskundige Thomas McKeown. Voordat zijn opvattingen gemeengoed werden, werd deze sterftedaling veelal toegeschreven aan een geleidelijk toegenomen effectiviteit van de gezondheidszorg. McKeowns argumenten tegen een belangrijk effect van de gezondheidszorg op deze sterftedaling waren:",
            "cite_spans": [],
            "section": "Welvaartsgroei en hygi\u00ebnische maatregelen ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "\n\u25a0 dat de daling grotendeels kan worden toegeschreven aan een daling van de infectieziektesterfte;\u25a0 dat er v\u00f3\u00f3r het midden van de twintigste eeuw geen effectieve medische interventies tegen infectieziekten beschikbaar waren.\n",
            "cite_spans": [],
            "section": "Welvaartsgroei en hygi\u00ebnische maatregelen ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "Het grootste deel van de sterftedaling moet dus worden toegeschreven aan andere factoren dan de introductie van effectieve medische interventies, aldus McKeown.",
            "cite_spans": [],
            "section": "Welvaartsgroei en hygi\u00ebnische maatregelen ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "Het eerste argument is gebaseerd op een analyse van de doodsoorzaken die al kort werd genoemd: 75% van de sterftedaling berust op een daling van de sterfte aan infectieziekten. Het tweede argument is gestoeld op een analyse die voor elke afzonderlijke infectieziekte is uitgevoerd; het betreft een analyse van het tijdstip waarop de eerste effectieve medische interventies beschikbaar kwamen. Voor de meeste infectieziekten gaat het hierbij om antibiotica (circa 1945-1950) of vaccinaties (circa 1950). Uit een vergelijking van de genoemde tijdstippen met de timing van de sterftedaling, die toen al grotendeels achter de rug was, blijkt duidelijk dat deze interventies slechts een klein deel van de totale sterftedaling kunnen verklaren. Figuur 1.2 laat dit voor \u00e9\u00e9n voorbeeld, longtuberculose, duidelijk zien. Overigens is er wel degelijk een effect van de introductie van antibiotica (zie het \u2018kuiltje\u2019 in de sterftecurve van tuberculose na circa 1945), maar dit kwam als het ware te laat om nog substantieel tot de totale sterftedaling bij te dragen.",
            "cite_spans": [],
            "section": "Welvaartsgroei en hygi\u00ebnische maatregelen ::: 1.2.1 Geschiedenis van de volksgezondheid ::: 1.2 Historische context",
            "ref_spans": [
                {
                    "start": 746,
                    "end": 749,
                    "mention": "1.2",
                    "ref_id": null
                }
            ]
        },
        {
            "text": "\n\n",
            "cite_spans": [],
            "section": "Welvaartsgroei en hygi\u00ebnische maatregelen ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "Nadat op deze wijze is aangetoond dat de bijdrage van gezondheidszorg aan de sterftedaling gering is geweest, resteert eigenlijk alleen de mogelijkheid van verbeteringen in de \u2018omgeving\u2019, waarbij McKeown een onderscheid maakt tussen hygi\u00ebnische maatregelen en een toegenomen welvaart. Waarschijnlijk hebben beide een belangrijke rol gespeeld. De aanleg van drinkwaterleiding en riolering (met een effect op diarreeziekten), verbeteringen in de volkshuisvesting (met een effect op luchtweginfecties) en verbeteringen van arbeidsomstandigheden zijn voorbeelden van hygi\u00ebnische maatregelen. De verhoging van de welvaart heeft onder andere geleid tot een verbeterde voedingstoestand. Mede dankzij deze verbeterde voedingstoestand zijn de incidentie en letaliteit van veel infectieziekten afgenomen.",
            "cite_spans": [],
            "section": "Welvaartsgroei en hygi\u00ebnische maatregelen ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "Rond 1970 heerste in Europa en Noord-Amerika de gedachte dat de ontwikkeling van sterfte en levensverwachting een plateaufase had bereikt. Niets bleek echter minder waar: rond 1970 zette juist in veel Europese landen en in Noord-Amerika een hernieuwde sterftedaling in. Hierbij wordt wel gesproken van een vierde fase van de epidemiologische transitie: het tijdperk van delayed degenerative diseases. De naam van deze fase verwijst naar het feit dat niet zozeer sprake is van een uitschakeling van de \u2018degeneratieve\u2019 ziekten, maar wel van een uitstel naar hogere leeftijden. Ook ongevalsletsel nam na 1970 in veel landen als doodsoorzaak af. In hoofdstuk 10.1007/978-90-368-1320-4_3 wordt nader op de achtergrond van deze gunstige ontwikkelingen ingegaan.",
            "cite_spans": [],
            "section": "Vierde fase van de epidemiologische transitie ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "De vierde fase kenmerkt zich daarnaast door emerging and re-emerging infections. Tijdens de tweede fase van de epidemiologische transitie is de sterfte ten gevolge van infectieziekten sterk gedaald. Even heeft het erop geleken dat infectieziekten een probleem van weleer zouden worden. Dankzij sanitaire maatregelen, vaccinaties en antibiotica leken de risico\u2019s vrijwel geheel onder controle, in elk geval in westerse landen. Inmiddels is echter duidelijk dat dit zeker niet het geval is. Sommige \u2018oude\u2019 infectieziekten zijn teruggekeerd, nieuwe infectieziekten zijn opgekomen. Een nieuwe infectieziekte is bijvoorbeeld hiv/aids. De terugkeer van \u2018oude\u2019 infectieziekten berust deels op een toenemende resistentie van micro-organismen tegen antibiotica. De opkomst van steeds nieuwe infectieziekten is te begrijpen als een gevolg van steeds nieuwe overschrijdingen van \u2018microbiologische barri\u00e8res\u2019. Toen jager-verzamelaars landbouw en veeteelt gingen bedrijven, werden de microbiologische barri\u00e8res tussen dier en mens opgeheven en konden onder meer mazelen, pokken en influenza overspringen van mens naar dier. Toen de verdere economische en technische vooruitgang de handel tussen ver van elkaar gelegen menselijke populaties mogelijk maakte en bevorderde, werden de microbiologische barri\u00e8res tussen Azi\u00eb en Europa geslecht. Als gevolg daarvan konden grote epidemie\u00ebn van pest (veertiende eeuw) en cholera (negentiende eeuw) zich naar Europa verspreiden. De opkomst van MERS (Middle East respiratory syndrome) in 2012, die vermoedelijk het gevolg is van het overspringen van een coronavirus van dromedaris naar mens, illustreert dat de samenvloeiing van de microbiologische reservoirs van verschillende menselijke en dierlijke populaties nog steeds voor verrassingen kan zorgen.",
            "cite_spans": [],
            "section": "Vierde fase van de epidemiologische transitie ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "Nadat McKeown in 1976 zijn baanbrekende werk over de achtergronden van de grote sterftedaling sinds het midden van de negentiende eeuw publiceerde, is de rol van de gezondheidszorg bij verbeteringen van de volksgezondheid sterk toegenomen. De hoofdlijn van zijn betoog, namelijk dat verbeteringen in de gezondheidszorg, inclusief preventieve interventies als vaccinatie, nooit de belangrijkste verklaring voor de historische toename van de levensverwachting in de negentiende en eerste helft van de twintigste eeuw kunnen zijn, is overeind gebleven. Maar in de laatste decennia van de twintigste eeuw heeft de gezondheidszorg wel degelijk een belangrijke bijdrage geleverd aan een verdere toename van de levensverwachting.",
            "cite_spans": [
                {
                    "start": 17,
                    "end": 21,
                    "mention": "1976",
                    "ref_id": "BIBREF8"
                }
            ],
            "section": "Rol van de gezondheidszorg ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "Het duidelijkst is dat bij doorbraken in de behandeling van ziekten die daarvoor op grote schaal tot acute sterfte leidden. De invoering van antibiotica na 1945 is daarvan een voorbeeld. Niet alleen bij tuberculose (figuur 1.2), maar bij veel infectieziekten is tijdens de invoering van antibiotica een sterke (versnelling van de) sterftedaling opgetreden. Zo\u2019n plotselinge sterftedaling heeft zich in de loop van de tweede helft van de twintigste eeuw behalve bij infectieziekten ook bij verscheidene andere aandoeningen voorgedaan, bijvoorbeeld bij bepaalde vormen van kanker (testiskanker, leukemie, ziekte van Hodgkin, enzovoort) waartegen vanaf de jaren zeventig effectieve vormen van chemotherapie beschikbaar kwamen. Maar lang niet altijd ging het bij verbeteringen in de gezondheidszorg om revolutionaire vindingen die in \u00e9\u00e9n klap een grote gezondheidswinst mogelijk maakten. Andere interventies, zoals verbeteringen in chirurgie/anesthesie en in ante-/perinatale zorg, kwamen meer geleidelijk of stapsgewijs tot stand, en zijn dan zichtbaar in een meer geleidelijke sterftedaling.",
            "cite_spans": [],
            "section": "Rol van de gezondheidszorg ::: 1.2.1 Geschiedenis van de volksgezondheid ::: 1.2 Historische context",
            "ref_spans": [
                {
                    "start": 223,
                    "end": 226,
                    "mention": "1.2",
                    "ref_id": null
                }
            ]
        },
        {
            "text": "De sterftedalingen bij aandoeningen die in de loop van de laatste decennia met medisch ingrijpen voorkoombaar of behandelbaar zijn geworden, hebben een duidelijke bijdrage geleverd aan de daling van de totale sterfte en de toename van de levensverwachting. Uit berekeningen voor verschillende landen blijkt dat in de twintigste eeuw in totaal vijf tot acht jaar winst in levensverwachting is gerealiseerd door verbeteringen in de gezondheidszorg. Dit is bepaald geen verwaarloosbare bijdrage op een totale winst in levensverwachting van dertig jaar.",
            "cite_spans": [],
            "section": "Rol van de gezondheidszorg ::: 1.2.1 Geschiedenis van de volksgezondheid ::: 1.2 Historische context",
            "ref_spans": []
        },
        {
            "text": "De public health als georganiseerd systeem van bevordering van de volksgezondheid door collectieve actie is in Engeland ontstaan, als reactie op de gevolgen van de Industri\u00eble Revolutie. De snelle industrialisatie die in de eerste helft van de negentiende eeuw in Engeland plaatsvond, was gepaard gegaan met een even snelle toename van de verstedelijking. De vaak slechte arbeidsomstandigheden en de slechte woonomstandigheden in de uit de grond gestampte nieuwe woongebieden leidden tot veel gezondheidsproblemen. Als reactie hierop ontstond de zogenoemde sanitary movement, een beweging van in politiek opzicht radicale artsen. Deze artsen kwamen op grond van epidemiologisch onderzoek tot de conclusie dat er iets moest gebeuren aan de oorzaken van de slechte gezondheidstoestand van grote delen van de bevolking. Deze oorzaken lagen behalve in de slechte arbeids- en woonomstandigheden ook in politiek gevoelige zaken als armoede en uitbuiting, en in de drinkwatervoorziening en vuilafvoer.",
            "cite_spans": [],
            "section": "Engeland ::: Sanitaire beweging ::: 1.2.2 Opkomst van de public health ::: 1.2 Historische context",
            "ref_spans": []
        },
        {
            "text": "Een van de centrale figuren in de sanitary movement was Edwin Chadwick, die onder andere bekend is geworden vanwege zijn sanitary idea, een theorie over de oorzaken en aanpak van de grote ziekten van zijn tijd. Op grond van de heersende opvattingen was ook Chadwick de mening toegedaan dat ziekte wordt veroorzaakt door de kwalijke dampen die vrijkomen bij de rotting van organisch materiaal. Daaruit volgde de oplossing van dit probleem: een drainagesysteem dat met behulp van stromend water het vuil zou afvoeren. Tot slot meende Chadwick dat de implementatie van deze maatregel het best onder overheidstoezicht kon worden geregeld. Hoewel het eerste deel van Chadwicks theorie onjuist is gebleken, heeft het door hem en andere deelnemers in de sanitary movement bepleite systeem van vuilafvoer (riolering) in hoge mate bijgedragen tot de daling van de sterfte aan infectieziekten.",
            "cite_spans": [],
            "section": "Engeland ::: Sanitaire beweging ::: 1.2.2 Opkomst van de public health ::: 1.2 Historische context",
            "ref_spans": []
        },
        {
            "text": "Een andere belangrijke figuur was John Snow. Snow toonde aan dat door het vermijden van het drinken van besmet water een verdere verspreiding van cholera kon worden voorkomen. Hij ontdekte dat er erg veel gevallen van cholera waren rond een drinkwaterpomp in Broad Street, in de Londense wijk Soho. Toen de hendel van de pomp was verwijderd en de buurtbewoners hun drinkwater moesten betrekken van pompen met drinkwater uit een andere bron, nam de cholera af.",
            "cite_spans": [],
            "section": "Engeland ::: Sanitaire beweging ::: 1.2.2 Opkomst van de public health ::: 1.2 Historische context",
            "ref_spans": []
        },
        {
            "text": "In een verkiezing van de belangrijkste medische doorbraak van de afgelopen 170 jaar door lezers van de British Medical Journal, in 2007, eindigde \u2018riolering en schoon drinkwater\u2019 als eerste, nog voor de ontdekking van antibiotica en anesthesie en ook voor de ontrafeling van het DNA.",
            "cite_spans": [],
            "section": "Engeland ::: Sanitaire beweging ::: 1.2.2 Opkomst van de public health ::: 1.2 Historische context",
            "ref_spans": []
        },
        {
            "text": "Het Nederlandse equivalent van de sanitary movement wordt aangeduid met de term \u2018hygi\u00ebnisten\u2019. Het duurde in Nederland tot rond 1865 voordat de stemmen van de hygi\u00ebnisten in de politieke arena begonnen door te dringen. Het was vooral tijdens de regeringsperiode van de liberaal Thorbecke dat hervormingsgezinden een kans kregen hun denkbeelden in de praktijk te brengen. Een van de tastbare gevolgen daarvan was de oprichting van het Geneeskundig Staatstoezicht in 1865. Dit moest de landelijke, provinciale en gemeentelijke besturen adviseren op het gebied van de volksgezondheid. Tevens moest het van jaar tot jaar de gezondheidstoestand van de bevolking en de gezondheidszorg in kaart brengen, zo mogelijk kwantitatief.",
            "cite_spans": [],
            "section": "Nederland ::: Sanitaire beweging ::: 1.2.2 Opkomst van de public health ::: 1.2 Historische context",
            "ref_spans": []
        },
        {
            "text": "Veel van de maatregelen die de hygi\u00ebnisten voorstonden, kregen in de decennia na de oprichting van het Geneeskundig Staatstoezicht hun beslag. De drinkwatervoorziening werd verbeterd, zodanig dat rond de eeuwwisseling circa 40% van de Nederlandse bevolking op een drinkwaterleiding was aangesloten. Ook een goede vuilafvoer door middel van riolering kwam tot stand. Tegen het einde van de negentiende eeuw drong het besef door dat het nodig was via wetgeving en subsidies de bouw van gezonde \u2018volkswoningen\u2019 te stimuleren om zo de huisvestingssituatie van grote delen van de bevolking te verbeteren. In 1872 trad de Wet op de besmettelijke ziekten in werking, die de overheid de bevoegdheid gaf maatregelen te nemen in het geval van een bedreiging van de volksgezondheid door besmettelijke ziekten. Het ging dan om maatregelen als isolatie van zieken, desinfectie van mogelijke besmettingsbronnen of beperking van het schoolbezoek.",
            "cite_spans": [],
            "section": "Nederland ::: Sanitaire beweging ::: 1.2.2 Opkomst van de public health ::: 1.2 Historische context",
            "ref_spans": []
        },
        {
            "text": "Ook in andere landen ontstonden bewegingen die vergelijkbaar waren met de sanitary movement en de hygi\u00ebnisten. Een belangrijke gemeenschappelijke interesse van al deze bewegingen was die voor de relatie tussen sociale ongelijkheid en gezondheid. Nog meer dan nu het geval is, ging in de negentiende eeuw een slechtere sociaaleconomische situatie samen met een slechtere gezondheid. Voor degenen die zich met de volksgezondheid bezighielden, was het daarom zonneklaar dat een verbetering van sociaaleconomische omstandigheden een belangrijk onderdeel moest zijn van elke poging tot verbetering van de gezondheid van grote groepen in de samenleving. Deze politieke implicaties zijn fraai onder woorden gebracht door Rudolf Virchow, die behalve als patholoog-anatoom ook naam heeft gemaakt als pionier van de public health en, in het verlengde daarvan, als politicus. Hij stond, als radicaal hervormer, tijdens de revolte van 1848 persoonlijk op de barricades. Zijn beroemdste uitspraak is: \u2018Geneeskunde is een sociale wetenschap, en politiek niets anders dan geneeskunde op grote schaal.\u2019",
            "cite_spans": [],
            "section": "Andere landen ::: Sanitaire beweging ::: 1.2.2 Opkomst van de public health ::: 1.2 Historische context",
            "ref_spans": []
        },
        {
            "text": "De laatste decennia van de negentiende eeuw waren in Nederland grotendeels gewijd aan het uitvoeren van maatregelen die door de sanitaire beweging waren voorgesteld. Rond 1900 brak een nieuw tijdperk in de public health aan, dat duurde tot ongeveer 1950. In deze periode kreeg, dankzij de ontwikkeling van de bacteriologie, de bestrijding van infectieziekten een steeds betere basis. Het werd mogelijk om veel gerichter besmetting met bepaalde micro-organismen tegen te gaan. Ook in organisatorisch opzicht werd nog veel verbetering geboekt. Een belangrijk voorbeeld daarvan is de oprichting van gemeentelijke geneeskundige en gezondheidsdiensten (GG&GD\u2019en). De eerste werd in 1893 in Amsterdam opgericht; andere steden volgden in de eerste decennia van de twintigste eeuw (Den Haag in 1912 en Rotterdam in 1919).",
            "cite_spans": [],
            "section": "Public health door gerichte preventieve maatregelen (1875-1950) ::: 1.2.3 Successen in de late negentiende en de twintigste eeuw ::: 1.2 Historische context",
            "ref_spans": []
        },
        {
            "text": "Op het moment dat een belangrijk deel van de omgevingsfactoren die voor een slechte gezondheidstoestand verantwoordelijk waren, ge\u00eblimineerd was, werd het noodzakelijk naar nieuwe middelen te grijpen om een verdere verbetering van de gezondheid te bereiken. Deze middelen bestonden uit speciaal ontwikkelde preventieve programma\u2019s voor groepen in de bevolking met specifieke zorgbehoeften: zwangeren en pasgeborenen (antenatale en perinatale zorg), kinderen (consultatiebureaus voor zuigelingen en kleuters, schoolgezondheidszorg), werknemers (bedrijfsgezondheidszorg) en lijders aan bepaalde infectieziekten en hun contacten (consultatiebureaus voor tuberculose en geslachtsziekten). In deze groepen concentreerden zich gezondheidsproblemen die met een collectieve gezondheidsbescherming niet afdoende konden worden bestreden. Hiervoor waren nieuwe benaderingen nodig, waarvoor de term \u2018sociale hygi\u00ebne\u2019 in omloop kwam.",
            "cite_spans": [],
            "section": "Public health door gerichte preventieve maatregelen (1875-1950) ::: 1.2.3 Successen in de late negentiende en de twintigste eeuw ::: 1.2 Historische context",
            "ref_spans": []
        },
        {
            "text": "De sociale hygi\u00ebne richtte zich op het be\u00efnvloeden van sociale omstandigheden, om daarmee besmetting, slechte voeding en andere specifieke risicofactoren van ziekte te bestrijden. Voorbeelden daarvan zijn het veranderen van voedingsgewoonten, van huisvesting en van gedrag op het gebied van voortplanting. Hierbij ontstond een karakteristieke werkwijze, waarin het persoonlijke contact met een verpleegkundige of arts centraal stond. In veel landen werden hiervoor \u2018consultatiebureaus\u2019 in het leven geroepen, waarheen cli\u00ebnten in een bepaald schema werden opgeroepen voor een preventief of soms curatief consult. Ook de functie van wijkverpleegkundige kwam zo tot ontwikkeling. Hiermee werden preventieve en curatieve handelingen bij de mensen thuis gebracht, waarmee ook de mogelijkheid ontstond de omstandigheden in het huis en het gezin direct te be\u00efnvloeden.",
            "cite_spans": [],
            "section": "Public health door gerichte preventieve maatregelen (1875-1950) ::: 1.2.3 Successen in de late negentiende en de twintigste eeuw ::: 1.2 Historische context",
            "ref_spans": []
        },
        {
            "text": "Na 1950 brak een volgende fase in de public health aan. Infectieziekten waren in belangrijke mate teruggedrongen, en in plaats daarvan werden chronische ziekten als hart- en vaatziekten en kanker dominant, die een grote vraag naar medische zorg met zich meebrachten. Inmiddels waren ook de mogelijkheden voor effectieve medische interventies sterk toegenomen. Door al deze ontwikkelingen verschoof binnen de public health het accent gedeeltelijk naar de inrichting van de gezondheidszorg. Zo lagen er nu belangrijke vragen met betrekking tot de toegankelijkheid van de gezondheidszorg voor de bevolking als geheel, en voor de minder draagkrachtigen in het bijzonder. In verscheidene landen werden hiervoor verschillende oplossingen gevonden. In het Verenigd Koninkrijk werd kort na de Tweede Wereldoorlog de National Health Service opgericht, een genationaliseerde gezondheidszorg die geheel uit belastingmiddelen wordt gefinancierd en zonder enige betaling voor iedereen toegankelijk is. In Nederland is de opkomst van sociale ziektekostenverzekeringen een uitvloeisel van dezelfde zorg voor een goede toegankelijkheid.",
            "cite_spans": [],
            "section": "Public health door een combinatie van vele verschillende maatregelen (na 1950) ::: 1.2.3 Successen in de late negentiende en de twintigste eeuw ::: 1.2 Historische context",
            "ref_spans": []
        },
        {
            "text": "Sinds ongeveer 1980 is, als reactie op de preoccupatie met de curatieve gezondheidszorg die de jaren zestig en zeventig kenmerkte, een terugkeer naar de nadruk op omgevingsinvloeden te zien. Door sommigen wordt hierbij gesproken van een \u2018new public health\u2019, waarin allerlei vormen van preventie als vanouds de boventoon voeren. De bestrijding van de oorzaken van \u2018welvaartsziekten\u2019 als hart- en vaatziekten, van kanker en van verkeersongevallen heeft hierin een hoge prioriteit. Hiervoor wordt een scala aan preventiemethoden ingezet, uiteenlopend van gezondheidsvoorlichting tot de aanleg van veiligere wegen. Door de toegenomen medisch-technische mogelijkheden zijn ook allerlei vormen van secundaire preventie mogelijk geworden, waaronder programma\u2019s voor screening op baarmoederhals- en borstkanker en interventies als de opsporing en behandeling van hoge bloeddruk. Deze hebben een plaats gekregen in de curatieve gezondheidszorg.",
            "cite_spans": [],
            "section": "Public health door een combinatie van vele verschillende maatregelen (na 1950) ::: 1.2.3 Successen in de late negentiende en de twintigste eeuw ::: 1.2 Historische context",
            "ref_spans": []
        },
        {
            "text": "Ook in de laatste veertig jaar heeft preventie daardoor weer een grote gezondheidswinst mogelijk gemaakt (tabel 1.2). De 22 successen van preventie uit deze periode zijn geordend in vijf grote groepen: zwangerschap en kinderleeftijd, arbeidsomstandigheden, ongevalsletsel, leefwijzen en preventieve medische interventies. De betere verkeersveiligheid en de bestrijding van tabaksgebruik behoren zonder twijfel tot de grootste successen van preventie in deze periode.",
            "cite_spans": [],
            "section": "Public health door een combinatie van vele verschillende maatregelen (na 1950) ::: 1.2.3 Successen in de late negentiende en de twintigste eeuw ::: 1.2 Historische context",
            "ref_spans": [
                {
                    "start": 112,
                    "end": 115,
                    "mention": "1.2",
                    "ref_id": null
                }
            ]
        },
        {
            "text": "\n\n",
            "cite_spans": [],
            "section": "Public health door een combinatie van vele verschillende maatregelen (na 1950) ::: 1.2.3 Successen in de late negentiende en de twintigste eeuw ::: 1.2 Historische context",
            "ref_spans": []
        },
        {
            "text": "Ondanks het wijdverbreide gebruik van de term \u2018gezondheid\u2019 valt het niet mee er een ondubbelzinnige definitie van te geven. Het gemakkelijkst is \u2018gezondheid\u2019 te zien als de afwezigheid van ziekte, letsel en gebrek. Op die manier wordt echter geen recht gedaan aan het feit dat er ook onder degenen zonder ziekte, letsel en gebrek nog veel variatie bestaat in functioneren en subjectief welbevinden. De Wereldgezondheidsorganisatie (World Health Organization, WHO) heeft dan ook in 1946 in een beroemde \u00e9n verguisde definitie \u2018gezondheid\u2019 omschreven als \u2018een toestand van volledig fysiek, mentaal en maatschappelijk welbevinden, en niet louter de afwezigheid van ziekte of gebrek\u2019. Dit concept is bekritiseerd vanwege de onhaalbaarheid van dergelijke ideaalbeelden: volgens deze definitie zijn er maar weinig mensen gezond, en dat zou medicalisering in de hand werken. In het licht van deze kritiek groeit de laatste jaren de steun voor een meer dynamisch begrip van gezondheid. Een voorbeeld daarvan is een definitie die recentelijk in Nederland is ontwikkeld, waarin gezondheid wordt gedefinieerd als \u2018het vermogen zich aan te passen en eigen regie te voeren, in het licht van de sociale, lichamelijke en emotionele uitdagingen in het leven\u2019. In tegenstelling tot de definitie van de WHO ligt de nadruk in deze definitie primair op de mogelijkheid om te functioneren, op iemands veerkracht en op eigen regie. Ook degenen met ziekten, letsels of gebreken kunnen volgens deze definitie dus een goede gezondheid hebben. Deze verschillende definities vertalen zich uiteindelijk in verschillende manieren om gezondheid te meten, zoals die in hoofdstuk 10.1007/978-90-368-1320-4_3 verder aan de orde komen.",
            "cite_spans": [],
            "section": "Gezondheid ::: 1.3.1 Gezondheid, ziekte en volksgezondheid ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "Ziekten leiden vaak niet alleen tot specifieke lichamelijke en/of psychische verschijnselen, maar kunnen ook een effect hebben op het lichamelijk en/of geestelijk functioneren van mensen. Om deze gevolgen in kaart te brengen wordt gebruikgemaakt van de begrippen \u2018stoornis\u2019, \u2018activiteitenbeperking\u2019 en \u2018participatierestrictie\u2019. Een stoornis is in deze terminologie het uitvallen of slechts beperkt functioneren van bepaalde lichaamsstructuren (organen of ledematen) of -functies (spraak, immuniteit, enzovoort). Zo kan een ontsteking van de lever tot leverfunctiestoornissen leiden en artrose tot schade aan de gewrichten. Dergelijke stoornissen kunnen vervolgens leiden tot beperkingen in het uitoefenen van allerlei activiteiten. Een pati\u00ebnt met een leverfunctiestoornis zal vaak geen zware lichamelijke arbeid kunnen verrichten en de pati\u00ebnt met een stoornis in de beweeglijkheid van het heupgewricht zal beperkingen bij het lopen ondervinden. Activiteitenbeperkingen kunnen vervolgens leiden tot een verminderde deelname of participatie aan maatschappelijke activiteiten. Hiervoor wordt ook nog wel de term \u2018handicap\u2019 gebruikt. De mate waarin deze participatierestricties optreden, is erg afhankelijk van de sociale omstandigheden. Een persoon die in zijn werk en daarbuiten toch al niet veel hoeft te lopen, zal minder gehandicapt zijn ten gevolge van artrose dan een postbode die in zijn vrije tijd aan atletiek doet. Naarmate de beperkingen ernstiger zijn, komen er meer en belangrijkere onderdelen van het maatschappelijk functioneren van mensen in het gedrang. Zo kunnen de economische zelfstandigheid (werk), de sociale contacten en de fysieke onafhankelijkheid verminderen of verloren gaan. Voor de classificatie van stoornissen, activiteitenbeperkingen en participatierestricties wordt gebruikgemaakt van de International Classification of Functioning, Disability and Health (ICF).",
            "cite_spans": [],
            "section": "Gevolgen van ziekte ::: Ziekte ::: 1.3.1 Gezondheid, ziekte en volksgezondheid ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "\u2018Volksgezondheid\u2019 wordt wel omschreven als de \u2018omvang en spreiding van gezondheid en ziekte in de bevolking\u2019. Hierbij stellen we ons de ziekte en gezondheid van alle individuen in de bevolking voor, om daarmee via optellen en middelen diverse maten voor de frequentie van die verschijnselen in de bevolking te berekenen. Voorbeelden daarvan zijn epidemiologische maten als incidentie en prevalentie.",
            "cite_spans": [],
            "section": "Volksgezondheid ::: 1.3.1 Gezondheid, ziekte en volksgezondheid ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "We kunnen \u2018volksgezondheid\u2019 ook defini\u00ebren als de mate waarin een hele bevolking in haar collectief welbevinden of functioneren wordt belemmerd door het v\u00f3\u00f3rkomen van ziekte, letsel en/of gebrek. Een dergelijke betekenis klinkt door in een uitspraak van toenmalig premier Lubbers, die in de jaren tachtig van de vorige eeuw naar aanleiding van de hoge arbeidsongeschiktheidscijfers verklaarde: \u2018Nederland is ziek.\u2019 Hiermee bracht hij zijn mening tot uitdrukking dat het aantal arbeidsongeschikten zo hoog was dat het (economisch) functioneren van de hele Nederlandse bevolking eronder leed.",
            "cite_spans": [],
            "section": "Volksgezondheid ::: 1.3.1 Gezondheid, ziekte en volksgezondheid ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "In de biologie is het niet ongebruikelijk de gezondheid van een hele populatie te bestuderen. Er zijn gezonde cellen, weefsels, organen, organismen \u00e9n populaties. Met dat laatste worden dan populaties bedoeld die op een dusdanige wijze in evenwicht zijn met hun omgeving dat de onderlinge verhouding tussen de geboorte- en sterftecijfers ten minste hun voortbestaan waarborgt. Een voorbeeld van een in dit perspectief \u2018zieke\u2019 bevolking is die van Rusland. Sinds circa 1990 is daar door een combinatie van gedaalde geboortecijfers en gestegen sterftecijfers sprake van een behoorlijke terugloop van het inwonertal (zie paragraaf 10.1007/978-90-368-1320-4_2#Sec30).",
            "cite_spans": [],
            "section": "Volksgezondheid ::: 1.3.1 Gezondheid, ziekte en volksgezondheid ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "Bij beide visies op \u2018volksgezondheid\u2019 hebben we behoefte aan goede kengetallen of indicatoren. Deze zijn met hun onderlinge relaties weergegeven in figuur 1.3.",
            "cite_spans": [],
            "section": "Volksgezondheid ::: 1.3.1 Gezondheid, ziekte en volksgezondheid ::: 1.3 Analytisch kader van dit boek: begrippen en definities",
            "ref_spans": [
                {
                    "start": 155,
                    "end": 158,
                    "mention": "1.3",
                    "ref_id": null
                }
            ]
        },
        {
            "text": "\n\n",
            "cite_spans": [],
            "section": "Volksgezondheid ::: 1.3.1 Gezondheid, ziekte en volksgezondheid ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "Er zijn meer dan zesduizend ziekten beschreven die onderling sterk verschillen in de tekenen en symptomen waarmee ze gepaard gaan (\u2018klinisch beeld\u2019) en in de biologische en andere mechanismen die tot dat klinisch beeld leiden (\u2018pathofysiologie\u2019). Ook de gebeurtenissen en omstandigheden binnen en buiten het organisme die deze mechanismen in gang zetten, en dus als de oorzaken van ziekte kunnen worden beschouwd (\u2018etiologie\u2019), lopen sterk uiteen. Toch kunnen de oorzaken van ziekte wel onder een gemeenschappelijke noemer worden gebracht (figuur 1.4).",
            "cite_spans": [],
            "section": "Ecologisch perspectief ::: 1.3.2 Determinanten van de volksgezondheid ::: 1.3 Analytisch kader van dit boek: begrippen en definities",
            "ref_spans": [
                {
                    "start": 547,
                    "end": 550,
                    "mention": "1.4",
                    "ref_id": null
                }
            ]
        },
        {
            "text": "\n\n",
            "cite_spans": [],
            "section": "Ecologisch perspectief ::: 1.3.2 Determinanten van de volksgezondheid ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "De overleving van alle levende organismen is afhankelijk van een continue uitwisseling van energie en materie met hun externe omgeving. Deze uitwisseling is gewoonlijk voordelig, omdat deze het organisme voorziet van de noodzakelijkheden van het bestaan (voeding, zuurstof, warmte en water). Problemen kunnen ontstaan als de inname van deze levensbehoeften onvoldoende of juist overmatig is of als het organisme schadelijke vormen van energie en materie (fysische, chemische, biologische, psychologische noxae) tegen het lijf loopt. Veel bekende ziektemechanismen worden dan ook in gang gezet door nadelige uitwisselingen met de externe omgeving, zoals een invasie van micro-organismen, inhalatie van toxische stoffen, ontmoetingen met kinetische energie en inname van overmatige hoeveelheden van (overigens waardevolle) vormen van voeding.",
            "cite_spans": [],
            "section": "Ecologisch perspectief ::: 1.3.2 Determinanten van de volksgezondheid ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "Nadelige uitwisselingen met de externe omgeving zijn echter gewoonlijk niet een voldoende oorzaak van het optreden van een ziekte. Niet iedereen die aan sigarettenrook wordt blootgesteld, krijgt immers longkanker. Levende organismen beschikken gelukkig over een grote diversiteit van beschermings- en herstelmechanismen, uiteenlopend van gedragsveranderingen (razendsnel terugtrekken van een hand wanneer deze in aanraking komt met een heet voorwerp) en beschermende structuren (een schedel die de klap opvangt, trilharen op de slijmvliezen van de luchtwegen die stofdeeltjes verwijderen) tot detoxificatieprocedures (omzetting van alcohol in de lever) en immuunreacties (die de meeste micro-organismen doden die het lichaam binnendringen). Een falen van deze beschermings- en herstelmechanismen kan daarom vrijwel altijd worden aangewezen als medeoorzaak van ziekte.",
            "cite_spans": [],
            "section": "Ecologisch perspectief ::: 1.3.2 Determinanten van de volksgezondheid ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "Dat de beschermings- en herstelmechanismen soms tekortschieten, kan vaak worden verklaard vanuit de evolutietheorie. De kenmerken van het menselijk organisme zijn in de loop van vele miljoenen jaren gevormd. Ze zijn zorgvuldig geselecteerd op hun vermogen bij te dragen aan de overleving en reproductie in een vijandige omgeving. Ondanks de enorme verfijning is het ontwerp echter verre van perfect. Perfectie was ook niet nodig. Het enige wat nodig was om de lezers van dit boek het huidige moment te laten beleven, was dat de genen van hun voorouders aan hun kinderen werden doorgegeven voordat hun lichamen bezweken aan de gevolgen van een vijandige omgeving. Het was niet nodig dat die genen codeerden voor een in alle opzichten perfect organisme.",
            "cite_spans": [],
            "section": "Ecologisch perspectief ::: 1.3.2 Determinanten van de volksgezondheid ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "Alle ziekte is zo beschouwd een gevolg van een complexe interactie tussen het menselijk organisme en de omgeving: een organisme dat zelf de genetische sporen van een lange overlevingsgeschiedenis in diverse omgevingen met zich meedraagt en een veelal vijandige omgeving die actief door mensen wordt opgezocht en gevormd. Dit ecologische perspectief brengt met zich mee dat we in de public health vaak minder ge\u00efnteresseerd zijn in de vraag waarom het ene individu wel en het andere niet ziek wordt en juist meer in de vraag hoe het komt dat de ene populatie een hoge en de andere een lage frequentie van die ziekte heeft.",
            "cite_spans": [],
            "section": "Ecologisch perspectief ::: 1.3.2 Determinanten van de volksgezondheid ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "De vraag waarom bepaalde ziekten in de ene populatie meer voorkomen dan in de andere heeft vaak een ander antwoord dan de vraag waarom een bepaald individu ziek is geworden. De Britse epidemioloog Geoffrey Rose heeft dit onderscheid treffend samengevat in de titel van zijn in 1985 verschenen artikel \u2018Sick individuals and sick populations\u2019. Hij betoogt hierin dat de oorzaken van ziekte op het niveau van het individu (causes of cases) niet noodzakelijkerwijs hetzelfde zijn als de oorzaken van een hoog ziektecijfer op het niveau van de populatie (causes of incidence).",
            "cite_spans": [],
            "section": "\u2018Sick individuals and sick populations\u2019 ::: 1.3.2 Determinanten van de volksgezondheid ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "Het obesitasvoorbeeld aan het begin van dit hoofdstuk kan dit goed illustreren. Op individueel niveau hangt obesitas samen met voeding, bewegen, psychologische kenmerken, genetische kenmerken, enzovoort. Maar niet al deze factoren zijn ook van belang voor het verklaren van de grote verschillen in frequentie van obesitas op populatieniveau. Zo kunnen genetische factoren niet verantwoordelijk zijn voor de sterke toename van obesitas over de tijd. Omgekeerd zijn op individueel niveau de collectieve invloeden vaak niet goed zichtbaar, doordat alle individuen binnen \u00e9\u00e9n en dezelfde populatie aan dezelfde (obesogene) omgeving zijn blootgesteld. Om collectieve invloeden te kunnen waarnemen zullen we vergelijkingen moeten maken met populaties die in andere omgevingen leven, zoals bevolkingen van andere landen of eenzelfde bevolking in verschillende tijdsperioden.",
            "cite_spans": [],
            "section": "\u2018Sick individuals and sick populations\u2019 ::: 1.3.2 Determinanten van de volksgezondheid ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "Epidemiologisch onderzoek heeft ons, samen met klinisch onderzoek en laboratoriumonderzoek, veel geleerd over de specifieke determinanten van een aantal belangrijke aandoeningen en de spreiding ervan over de bevolking. Er zijn in het verleden verschillende pogingen gedaan deze determinanten in een handzaam schema samen te vatten. Een beroemd voorbeeld daarvan is het determinantenschema van Lalonde (figuur 1.5). Lalonde was de minister van Volksgezondheid en Welzijn in Canada toen hij in 1974 een notitie uitbracht onder de titel \u2018A new perspective on the health of Canadians\u2019. Hierin werd een onderscheid gemaakt tussen vier categorie\u00ebn van determinanten: biologische en genetische factoren, leefstijl, fysieke en sociale omgeving, en gezondheidszorgstelsel. Het belangrijkste doel van dit toentertijd revolutionaire schema was om de aandacht te vestigen op de grote rol van andere factoren dan de gezondheidszorg, die in de jaren zestig en zeventig van de vorige eeuw in de ogen van Lalonde en zijn medestanders in het gezondheidsbeleid te veel nadruk had gekregen.",
            "cite_spans": [],
            "section": "Determinantenschema\u2019s ::: 1.3.2 Determinanten van de volksgezondheid ::: 1.3 Analytisch kader van dit boek: begrippen en definities",
            "ref_spans": [
                {
                    "start": 409,
                    "end": 412,
                    "mention": "1.5",
                    "ref_id": null
                }
            ]
        },
        {
            "text": "\n\n",
            "cite_spans": [],
            "section": "Determinantenschema\u2019s ::: 1.3.2 Determinanten van de volksgezondheid ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "Een moderne variant van dit schema is te vinden in figuur 1.6. Bij veel ziekten en andere gezondheidsproblemen zijn enkele determinanten bekend die aan de persoon zelf kunnen worden vastgesteld. In het schema zijn die aangeduid met \u2018persoonsgebonden factoren\u2019. Hieronder vallen bijvoorbeeld erfelijke factoren (genetisch bepaalde aanleg voor bepaalde ziekten), verworven somatische factoren (hoog serumcholesterol, hoge bloeddruk, overgewicht, enzovoort) en verworven psychische factoren (psychosociale stress, controlebesef, copingstijl, enzovoort). De verworven \u2018persoonsgebonden factoren\u2019 worden be\u00efnvloed door de omgeving en het gedrag. Bij \u2018omgeving\u2019 kan een onderscheid worden gemaakt tussen de biotische omgeving (parasieten, bacteri\u00ebn, virussen), de fysieke omgeving (lawaai, luchtverontreiniging, verkeersonveiligheid, enzovoort) en de sociale omgeving (sociale relaties, werkbelasting, sociaaleconomische status en dergelijke). Bij \u2018gedrag\u2019 kan onder meer gedacht worden aan voeding, lichaamsbeweging, seksueel gedrag en riskante gewoonten zoals tabaks- en alcoholgebruik. Determinanten van gezondheid staan niet op zichzelf: ze worden be\u00efnvloed door externe ontwikkelingen (bijvoorbeeld de economische groei of tegenspoed), door beleid (zoals milieuhygiene), door preventie (bijvoorbeeld voorlichting over gezonde voeding) en door zorg (onder meer een goed toegankelijk zorgstelsel).",
            "cite_spans": [],
            "section": "Determinantenschema\u2019s ::: 1.3.2 Determinanten van de volksgezondheid ::: 1.3 Analytisch kader van dit boek: begrippen en definities",
            "ref_spans": [
                {
                    "start": 58,
                    "end": 61,
                    "mention": "1.6",
                    "ref_id": null
                }
            ]
        },
        {
            "text": "\n\n",
            "cite_spans": [],
            "section": "Determinantenschema\u2019s ::: 1.3.2 Determinanten van de volksgezondheid ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "Op basis van inzicht in de determinanten van ziekten kunnen maatregelen worden genomen om die ziekten te voorkomen). Interventies die tot doel hebben de gezondheid te beschermen en te bevorderen door ziekte en gezondheidsproblemen te voorkomen, noemen we preventie. Hierbij wordt vaak een onderscheid gemaakt tussen \u2018primaire preventie\u2019 (voork\u00f3men van nieuwe gevallen van een ziekte) en \u2018secundaire preventie\u2019 (opsporing van ziekte in een niet-symptomatisch stadium, zodat erger kan worden voorkomen).",
            "cite_spans": [],
            "section": "1.3.3 Preventie ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "Preventieve interventies vinden deels binnen de gezondheidszorg en deels daarbuiten plaats. Binnen de gezondheidszorg gaat het bijvoorbeeld om de jeugdgezondheidszorg, de bedrijfsgezondheidszorg, en de infectieziektebestrijding. Een aantal belangrijke determinanten van ziekte ligt echter buiten de invloedssfeer van de gezondheidszorg. Denk hierbij bijvoorbeeld aan de determinanten van obesitas (mechanisering van arbeid en vervoer, veranderend speelgedrag van kinderen, het overal aanwezige aanbod van eten, enzovoort) of aan de determinanten van ongevalsletsel (verkeersveiligheid, brandveiligheid van woningen, veiligheid van consumentenproducten). Daarom zijn ook sectoren buiten de gezondheidszorg, zoals onderwijs, verkeersveiligheid en milieubescherming, onmisbaar voor preventie. Voor het totaal aan maatregelen om ziekte en gezondheidsproblemen te voorkomen, zowel binnen als buiten de gezondheidszorg, wordt de term \u2018gezondheidsbeleid\u2019 gebruikt. Vaak is hierbij samenwerking tussen verschillende beleidssectoren nodig, waarbij de (publieke) gezondheidszorg slechts \u00e9\u00e9n van de betrokken partijen is. We spreken dan van \u2018intersectoraal gezondheidsbeleid\u2019. Een nog verder gaande vorm is \u2018integraal gezondheidsbeleid\u2019, waarbij het bevorderen en beschermen van de gezondheid van de bevolking een integraal onderdeel is geworden van het beleid in andere sectoren dan de gezondheidszorg.",
            "cite_spans": [],
            "section": "1.3.3 Preventie ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "Hoe gezond de bevolking is, hangt niet alleen af van maatregelen die gezondheidsproblemen beogen te voorkomen (preventie), maar ook van de curatieve gezondheidszorg. In dit leerboek bekijken we de gezondheidszorg vanuit een macroperspectief. In tegenstelling tot klinische leerboeken, waarin de effectiviteit van de zorg voor individuele pati\u00ebnten centraal staat, gaat het er in dit boek primair om hoe de gezondheidszorg als geheel, met andere woorden: als stelsel, is georganiseerd, en hoe dit stelsel functioneert. De organisatie van het gezondheidszorgstelsel verschilt per land. In dit boek zullen we enerzijds een analytisch kader aanreiken om gezondheidszorgstelsels in het algemeen \u2013 los van verschillen tussen landen \u2013 te beschrijven. Anderzijds zullen we aan de hand van dit kader een beschrijving geven van de organisatie van het Nederlandse stelsel.",
            "cite_spans": [],
            "section": "1.3.4 Gezondheidszorgstelsel ::: 1.3 Analytisch kader van dit boek: begrippen en definities",
            "ref_spans": []
        },
        {
            "text": "Deel 1 behandelt het onderwerp \u2018volksgezondheid\u2019 en de determinanten daarvan. Hoofdstuk 10.1007/978-90-368-1320-4_2 analyseert de volksgezondheid in de wereld en geeft het internationale kader aan waarbinnen Nederland zich bevindt. Hoofdstuk 10.1007/978-90-368-1320-4_3 geeft een overzicht van de belangrijkste gezondheidsproblemen en hun determinanten in Nederland.",
            "cite_spans": [],
            "section": "1.4.1 Deel 1, Volksgezondheid ::: 1.4 Opbouw van dit boek",
            "ref_spans": []
        },
        {
            "text": "Het tweede deel van dit leerboek gaat over preventie. Hoofdstuk 10.1007/978-90-368-1320-4_4 is gewijd aan de methoden van primaire preventie en hoofdstuk 10.1007/978-90-368-1320-4_5 aan die van secundaire preventie (of de systematische vroege opsporing van ziekten). Zowel in hoofdstuk 10.1007/978-90-368-1320-4_4 als in hoofdstuk 10.1007/978-90-368-1320-4_5 wordt aandacht besteed aan de vraag wat bewezen effectieve methoden van preventie zijn.",
            "cite_spans": [],
            "section": "1.4.2 Deel 2, Preventie ::: 1.4 Opbouw van dit boek",
            "ref_spans": []
        },
        {
            "text": "De hoofdstukken 10.1007/978-90-368-1320-4_6, 10.1007/978-90-368-1320-4_7 en 10.1007/978-90-368-1320-4_8 gaan in op drie belangrijke werkterreinen van preventie: de publieke gezondheidszorg zoals die met name op gemeentelijk niveau is georganiseerd (hoofdstuk 10.1007/978-90-368-1320-4_6), de jeugdgezondheidszorg (hoofdstuk 10.1007/978-90-368-1320-4_7) en de bedrijfsgezondheidszorg (hoofdstuk 10.1007/978-90-368-1320-4_8).",
            "cite_spans": [],
            "section": "1.4.2 Deel 2, Preventie ::: 1.4 Opbouw van dit boek",
            "ref_spans": []
        },
        {
            "text": "Deel 3 van dit boek bespreekt het stelsel van gezondheidszorg. Hoofdstuk 10.1007/978-90-368-1320-4_9 geeft een analytisch kader waarmee de organisatie van de gezondheidszorg kan worden bestudeerd. In hoofdstuk 10.1007/978-90-368-1320-4_10 komen de inrichting en het functioneren van het Nederlandse gezondheidszorgstelsel aan bod, waarbij aandacht wordt besteed aan toegankelijkheid, kwaliteit en betaalbaarheid.",
            "cite_spans": [],
            "section": "1.4.3 Deel 3, Gezondheidszorg ::: 1.4 Opbouw van dit boek",
            "ref_spans": []
        },
        {
            "text": "Verspreid door het boek zijn thematische bijdragen geplaatst, als aanvulling op de hoofdstructuur van het boek. Het gaat daarbij om \u2018dwarse\u2019 thema\u2019s als etnische verschillen in gezondheid en gezondheidszorg, sociale zekerheid en gezondheidsrecht.",
            "cite_spans": [],
            "section": "1.4.4 Thema\u2019s ::: 1.4 Opbouw van dit boek",
            "ref_spans": []
        },
        {
            "text": "Op het werkterrein van de public health zijn in Nederland verschillende disciplines werkzaam: artsen, maar ook verpleegkundigen, gezondheidswetenschappers, voorlichtingsdeskundigen, sociologen, toxicologen, enzovoort. Voor zover het hierbij om artsen gaat, zijn deze veelal geregistreerd als sociaal-geneeskundige. De sociale geneeskunde is, naast de specialistische geneeskunde en de huisartsgeneeskunde, de derde hoofdrichting van de geneeskundige beroepsuitoefening. Beroepen en opleidingen in de sociale geneeskunde worden samen met andere opleidingen, in het bijzonder op het gebied van de gezondheidswetenschappen, besproken in thema G.",
            "cite_spans": [],
            "section": "1.4.4 Thema\u2019s ::: 1.4 Opbouw van dit boek",
            "ref_spans": []
        }
    ],
    "ref_entries": {},
    "back_matter": [],
    "bib_entries": {
        "BIBREF0": {
            "title": "",
            "authors": [],
            "year": 2015,
            "venue": "Oxford textbook of global public health",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF1": {
            "title": "",
            "authors": [
                {
                    "first": "G",
                    "middle": [],
                    "last": "Rosen",
                    "suffix": ""
                }
            ],
            "year": 1993,
            "venue": "A history of public health (expanded edition)",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF2": {
            "title": "",
            "authors": [
                {
                    "first": "JP",
                    "middle": [],
                    "last": "Mackenbach",
                    "suffix": ""
                }
            ],
            "year": 2010,
            "venue": "Ziekte in Nederland. Gezondheid tussen politiek en biologie",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF3": {
            "title": "",
            "authors": [
                {
                    "first": "G",
                    "middle": [],
                    "last": "Rosen",
                    "suffix": ""
                }
            ],
            "year": 1993,
            "venue": "A history of public health (expanded edition)",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF4": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF5": {
            "title": "",
            "authors": [
                {
                    "first": "N",
                    "middle": [],
                    "last": "Hoeymans",
                    "suffix": ""
                }
            ],
            "year": 2010,
            "venue": "Gezondheid en determinanten. Deelrapport van de VTV 2010 Van gezond naar beter",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF6": {
            "title": "The origins of human disease: A short story on \u2018where diseases come from",
            "authors": [
                {
                    "first": "JP",
                    "middle": [],
                    "last": "Mackenbach",
                    "suffix": ""
                }
            ],
            "year": 2006,
            "venue": "J Epidemiol Community Health",
            "volume": "60",
            "issn": "",
            "pages": "81-86",
            "other_ids": {
                "DOI": [
                    "10.1136/jech.2005.038661"
                ]
            }
        },
        "BIBREF7": {
            "title": "",
            "authors": [
                {
                    "first": "JP",
                    "middle": [],
                    "last": "Mackenbach",
                    "suffix": ""
                }
            ],
            "year": 2011,
            "venue": "Successen van preventie 1970-2010",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF8": {
            "title": "",
            "authors": [
                {
                    "first": "TF",
                    "middle": [],
                    "last": "McKeown",
                    "suffix": ""
                }
            ],
            "year": 1976,
            "venue": "The role of medicine: Dream, mirage or nemesis",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF9": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        }
    }
}