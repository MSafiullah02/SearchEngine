{
    "paper_id": "PMC7121591",
    "metadata": {
        "title": "2 Infecties van de bovenste luchtwegen",
        "authors": [
            {
                "first": "A.I.M.",
                "middle": [],
                "last": "Hoepelman",
                "suffix": "",
                "email": null,
                "affiliation": {}
            },
            {
                "first": "A.C.M.",
                "middle": [],
                "last": "Kroes",
                "suffix": "",
                "email": null,
                "affiliation": {}
            },
            {
                "first": "R.W.",
                "middle": [],
                "last": "Sauerwein",
                "suffix": "",
                "email": null,
                "affiliation": {}
            },
            {
                "first": "H.A.",
                "middle": [],
                "last": "Verbrugh",
                "suffix": "",
                "email": null,
                "affiliation": {}
            },
            {
                "first": "M.D.",
                "middle": [],
                "last": "de Jong",
                "suffix": "",
                "email": null,
                "affiliation": {}
            },
            {
                "first": "T.F.W.",
                "middle": [],
                "last": "Wolfs",
                "suffix": "",
                "email": null,
                "affiliation": {}
            }
        ]
    },
    "body_text": [
        {
            "text": "Een vrouw van 35 jaar heeft sinds enkele dagen last van een loopneus en niezen. Aanvankelijk was de loopneus waterig en overvloedig. Ze moest bijna aanhoudend haar neus snuiten. Na enkele dagen werden de secreties minder overvloedig, meer viskeus en geel van kleur. Ze had hierbij lichte keelpijn, prikkende ogen en een zwaar gevoel in het hoofd door de neusverstopping. Ook hoestte ze, vooral in het begin van het ziektebeloop. Ze had geen koorts. Na ongeveer een week trad spontane genezing op. De andere familieleden hadden dezelfde symptomen.",
            "cite_spans": [],
            "section": "Casus 2.1 ::: 2.2 Rinitis en rinosinusitis  ::: 2.1 Inleiding",
            "ref_spans": []
        },
        {
            "text": "Een klassieke verkoudheid (common cold) wordt meestal veroorzaakt door een rinovirus en in mindere mate door andere virussen (zie tabel 2.2). Verkoudheden komen nagenoeg het gehele jaar voor doordat de verschillende veroorzakende virussen een verschillend seizoenspatroon laten zien (figuur 2.1). Jaarlijkse verheffingen van het aantal verkoudheden beginnen in september met een toename van het aantal rinovirusinfecties, gevolgd door infecties met het para-influenzavirus in oktober en november, infecties met respiratoir syncytieel virus (RSV) , influenzavirus en coronavirussen in de wintermaanden en uiteindelijk een kleine piek in maart/april door rinovirusinfecties. Wanneer symptomen van conjunctivitis meer op de voorgrond staan dan die van rinitis, zijn de meest waarschijnlijke verwekkers niet de zuiver respiratoire virussen zoals rinovirus en RSV, maar spelen virussen of andere micro-organismen zoals adenovirussen en de bacterie\nMycoplasma pneumoniae\n, met een minder uitgesproken exclusiviteit voor de respiratoire mucosa, een belangrijke rol (zie tabel 2.2). Rinovirus kan worden overgedragen via speekseldruppels, maar de belangrijkste route verloopt via hand-neus- en hand-oogcontact. Het meer voorkomen van deze infectie in de koude seizoenen wordt grotendeels verklaard door nauwer contact tussen vatbare individuen (\u2018crowding\u2019) met daarnaast een mogelijke rol van de invloed van een lagere omgevingstemperatuur op de overleving van het virus in de omgeving of de weerbaarheid van de gastheer.\n",
            "cite_spans": [],
            "section": "2.2.1 Epidemiologie ::: 2.1 Inleiding",
            "ref_spans": [
                {
                    "start": 291,
                    "end": 294,
                    "mention": "2.1",
                    "ref_id": null
                },
                {
                    "start": 136,
                    "end": 139,
                    "mention": "2.2",
                    "ref_id": null
                },
                {
                    "start": 1069,
                    "end": 1072,
                    "mention": "2.2",
                    "ref_id": null
                }
            ]
        },
        {
            "text": "Rinosinusitis is een van de meest voorkomende aandoeningen die artsen in de eerste lijn tegenkomen. Acute rinosinusitis wordt gedefinieerd als een korter dan vier weken durende ontsteking van de neus en de neusbijholten, gekarakteriseerd door neusverstopping of rinorroe (anterieur of\npostnasal drip) al of niet in aanwezigheid van pijn of druk in het aangezicht en verminderde of afwezige reuk.",
            "cite_spans": [],
            "section": "2.2.1 Epidemiologie ::: 2.1 Inleiding",
            "ref_spans": []
        },
        {
            "text": "Rinovirussen behoren tot de picornavirussen (enkelstrengs RNA-virussen zonder envelop), die nauw verwant zijn aan de enterovirussen; hiervan komen veel verschillende typen voor. Rinovirus bindt zich aan respiratoir epitheel door interactie met een receptor, het\nintercellular adhesion molecule 1 (ICAM-1), die aanwezig is op de oppervlakte van humane cellen. De verschillende respiratoire virussen maken gebruik van diverse receptoren op de celmembraan; van sommige virussen is de receptor niet bekend.",
            "cite_spans": [],
            "section": "2.2.2 Pathogenese ::: 2.1 Inleiding",
            "ref_spans": []
        },
        {
            "text": "Rinovirusinfectie in de neus initieert een ontstekingscascade, gekarakteriseerd door een toename van inflammatoire mediatoren waaronder interleukinen (IL-8) en polymorfe nucleaire cellen (PMN\u2019s of granulocyten). Een toegenomen vasculaire permeabiliteit, leidend tot een verhoogde concentratie van albumine en bradykinine in neussecreet, valt samen met de eerste symptomatologie van de infectie en geeft uiteindelijk aanleiding tot hyperemie en oedeem van de mucosa en verhoogde slijmproductie. Deze lokale immuunrespons draagt waarschijnlijk meer bij aan de pathogenese van het ziektebeeld dan het directe toxische effect van de virale infectie op het luchtwegepitheel. De replicatie van rinovirussen vindt slechts plaats in een beperkt aantal nasale epitheelcellen en infectie leidt niet tot uitgebreide destructie daarvan.",
            "cite_spans": [],
            "section": "2.2.2 Pathogenese ::: 2.1 Inleiding",
            "ref_spans": []
        },
        {
            "text": "Ontsteking van het neusslijmvlies kan sinusitis veroorzaken. Mogelijk zijn rinitis en sinusitis de uiteinden van een continu\u00fcm en moeten we spreken van rinosinusitis. Sinusitis is een ontsteking van de paranasale sinussen. Afhankelijk van de sinussen die in het ontstekingsproces zijn betrokken, wordt gesproken van een uni- of bilaterale sinusitis maxillaris, frontalis, ethmoidalis of sphenoidalis. Wanneer alle sinussen zijn ontstoken, wordt gesproken van pansinusitis.",
            "cite_spans": [],
            "section": "2.2.2 Pathogenese ::: 2.1 Inleiding",
            "ref_spans": []
        },
        {
            "text": "De acute sinusitis begint met een verstopping van het osteomeatale complex. Dit complex is de ruimte tussen de middelste en onderste conchae, waar de afvoergangen van de frontale, etmo\u00efdale en maxillaire sinussen convergeren. Deze onregelmatige ruimte is op enkele plaatsen erg nauw, waardoor een lichte mucosale zwelling van tegenover elkaar liggende slijmvliezen snel kan leiden tot een obstructie die de afvloed van mucus belemmert. De belangrijkste oorzaken van oedeem van de mucosae zijn virale luchtweginfecties en allergie. Uiteraard kunnen ook anatomische afwijkingen van de benige structuren van de neus een verstopping van het osteomeatale complex veroorzaken. Als de mucosale oppervlakken op deze wijze tegen elkaar worden gedrukt, komt de mucociliaire functie in gevaar en ontstaat stase van mucus proximaal van de obstructie, gevolgd door toenemende kolonisatie met micro-organismen. De vicieuze cirkel is rond als deze kolonisatie bijdraagt tot de lokale ontsteking, de mucosazwelling en de drukveranderingen in de sinussen in relatie tot de neusholte. Verreweg de meeste sinusitiden zijn viraal; bij slechts een klein deel van de acute sinusitiden (0,5-2%) speelt een bacteri\u00eble superinfectie een rol. De belangrijkste bacteri\u00eble verwekkers van acute sinusitis zijn\nStreptococcus pneumoniae, M. catarrhalis en\nH. influenzae.\nHoewel schimmelinfecties van de sinussen vooral worden gezien bij pati\u00ebnten met immunodefici\u00ebnties, komen ze af en toe ook voor bij pati\u00ebnten met een normale afweer.",
            "cite_spans": [],
            "section": "2.2.2 Pathogenese ::: 2.1 Inleiding",
            "ref_spans": []
        },
        {
            "text": "Een verkoudheid wordt klinisch gediagnosticeerd. Aanvullende diagnostiek is niet aangewezen. In de differenti\u00eble diagnose, vooral bij volwassenen met recidiverende rinitisklachten (zie casus 2.1) neemt sinusitis een belangrijke plaats in. Symptomen van sinusitis zijn neusverstopping of een loopneus (rinorroe), die dun waterig of dik purulent kan zijn, met hoesten, voornamelijk \u2019s nachts (door\npostnasal drip) en vaak begeleidende maar niet obligaat aanwezige pijn of druk in het aangezicht en verminderde of afwezige reuk. Daarnaast kunnen koorts, vermoeidheid en hoofdpijn aanwezig zijn. De duur en de ernst van de symptomen zijn hulpmiddelen bij de differentiatie tussen een banale virale infectie van de bovenste luchtwegen en sinusitis. Langer dan tien dagen persisterende klachten zonder spontane verbetering maken de diagnose sinusitis waarschijnlijker dan die van een banale verkoudheid. Als de symptomen langer dan vier weken aanhouden, wordt gesproken van een chronische sinusitis. Het klinisch onderscheid tussen een virale en een secundair bacterieel ge\u00efnfecteerde sinusitis is zeer beperkt. Een langere duur (> 7 dagen) en een bifasisch beloop van de klachten (verslechtering na aanvankelijke verbetering) zijn suggestief voor een bacteri\u00eble infectie.",
            "cite_spans": [],
            "section": "2.2.3 Kliniek en diagnostiek ::: 2.1 Inleiding",
            "ref_spans": []
        },
        {
            "text": "Verminderde transilluminatie van de sinussen is vooral bij oudere kinderen en volwassenen een goed diagnostisch criterium. Bij kleine kinderen is dit onderzoek onbetrouwbaar. Beeldvorming door middel van een sinusfoto (of CT-scan) is meestal niet noodzakelijk om de diagnose te stellen. Standaard r\u00f6ntgenfoto\u2019s van de sinussen zijn alleen bruikbaar voor de diagnostiek als de sinussen voldoende zijn aangelegd en belucht, en als nauwkeurige criteria voor de diagnose sinusitis worden gevolgd (diffuse sluiering, een mucosale zwelling van ten minste 4 mm en/of een zichtbaar vloeistofniveau) (figuur 2.2). Vooral asymmetrie\u00ebn tussen links en rechts zijn in dit geval van belang. CT-scans zijn betrouwbaarder en worden vooral toegepast bij de chronische of recidiverende sinusitiden.",
            "cite_spans": [],
            "section": "2.2.3 Kliniek en diagnostiek ::: 2.1 Inleiding",
            "ref_spans": [
                {
                    "start": 599,
                    "end": 602,
                    "mention": "2.2",
                    "ref_id": null
                }
            ]
        },
        {
            "text": "Een kweek van een sinusaspiraat is zinvol in geval van chronische sinusitis, intracraniale complicaties of het vermoeden van een atypische verwekker. Dit laatste is vooral van belang bij pati\u00ebnten met afweerstoornissen. Kweken uit de nasofarynx en van neussecreet zijn niet zinvol door contaminatie met commensale flora van mond, neus en keel.",
            "cite_spans": [],
            "section": "2.2.3 Kliniek en diagnostiek ::: 2.1 Inleiding",
            "ref_spans": []
        },
        {
            "text": "Zowel bij volwassenen als op de kinderleeftijd spelen infecties van de bovenste luchtwegen een rol bij exacerbaties van astma. Naar schatting 50% van de astma-exacerbaties wordt uitgelokt door een virale infectie; meer dan de helft van de astma-exacerbaties bij kinderen is specifiek met rinovirus geassocieerd.",
            "cite_spans": [],
            "section": "2.2.3 Kliniek en diagnostiek ::: 2.1 Inleiding",
            "ref_spans": []
        },
        {
            "text": "Er is geen preventieve of oorzakelijke behandeling van rinitis. De behandeling van sinusitis is voornamelijk symptomatisch. Decongestie van neusslijmvlies met xylometazoline bevordert de afvoer van secreet en pijnstilling met paracetamol verlicht de klachten. Mogelijk hebben ook nasale corticostero\u00efden enig effect. De rol van antibiotica is onduidelijk. Alleen wanneer de klachten heftig zijn (hoge koorts, veel pijn), langer duren en een bacteri\u00eble infectie suggereren (zie eerder), wordt antibiotische behandeling aanbevolen. Als voor antibiotica wordt gekozen, moet een middel worden gebruikt met een goede activiteit tegen de drie belangrijkste verwekkers, zoals amoxicilline met of zonder clavulaanzuur, doxycycline, co-trimoxazol of een macrolide (claritromycine of azitromycine) gedurende zeven dagen; bij azitromycine volstaat een kuur van drie dagen. Bij chronische en recidiverende sinusitis valt een endoscopische neusbijholteoperatie (FESS:\nfunctional endoscopic sinus surgery) te overwegen.",
            "cite_spans": [],
            "section": "2.2.4 Behandeling en preventie ::: 2.1 Inleiding",
            "ref_spans": []
        },
        {
            "text": "Een jongen van 7 jaar komt op de polikliniek met 39 \u00b0C koorts \nen keelpijn. Bij onderzoek heeft hij bilateraal pijnlijke gezwollen halslymfeklieren, een rode orofarynx en gezwollen tonsillen, bedekt met punten etterig beslag. Hij heeft geen rinitis, huiduitslag, lymfadenopathie elders of hepatosplenomegalie.",
            "cite_spans": [],
            "section": "Casus 2.2 ::: 2.3 Faryngitis",
            "ref_spans": []
        },
        {
            "text": "Faryngitis of keelontsteking is een veelvoorkomende infectie, zowel op de kinderleeftijd als bij volwassenen. De belangrijkste verwekker \u2013 die echter verantwoordelijk is voor slechts 10-15% van alle gevallen \u2013 is de groep-A-streptokokgroep-A-streptokokken. Andere verwekkers zijn weergegeven in tabel 2.2. Minstens 70% van de faryngitiden heeft een virale oorsprong. In plaats van faryngitis wordt ook wel gesproken van tonsillitis of adenotonsillitis.",
            "cite_spans": [],
            "section": "2.3.1 Epidemiologie, indeling en pathogenese ::: 2.3 Faryngitis",
            "ref_spans": [
                {
                    "start": 301,
                    "end": 304,
                    "mention": "2.2",
                    "ref_id": null
                }
            ]
        },
        {
            "text": "Streptokokken kunnen worden ingedeeld in verschillende groepen op basis van antigene en biochemische variaties van de celwand (zie ook hoofdstuk 10.1007/978-90-313-7944-6_3). Streptokokken horen bij de normale microflora van de slijmvliezen van de mens (dragerschap). Vergroenende of viridansstreptokokken komen bij iedereen voor in de normale bovenste respiratoire tractus en het maag-darmkanaal. Bij kweek op bloedagar laten de kolonies een groene verkleuring zien door parti\u00eble hemolyse (alfahemolyse). Vergroenende streptokokken zijn over het algemeen niet erg virulent. Een enkele keer vinden ze toegang tot de bloedbaan en kunnen ze systemische infecties zoals endocarditis of sepsis veroorzaken, vooral bij pati\u00ebnten met een onderliggende aandoening (congenitale hartafwijkingen, kunstkleppen, immunosuppressie door chemotherapie).\nS. pyogenes\ngeeft op bloedagar het beeld van een heldere (volledige) hemolyse (b\u00e8tahemolyse). B\u00e8tahemolytische streptokokken kunnen op basis van kapselantigenen onderverdeeld worden in groepen aangeduid met een letter (A, B, C enz.). Dit is de zogeheten lancefield-classificatie. Op basis van deze classificatie is\nS. pyogenes beter bekend als groep-A-streptokok.",
            "cite_spans": [],
            "section": "2.3.1 Epidemiologie, indeling en pathogenese ::: 2.3 Faryngitis",
            "ref_spans": []
        },
        {
            "text": "Het cytoplasma van streptokokken wordt omgeven door een cytoplasmatische membraan bestaande uit lipoprote\u00efnen en een groot aantal eiwitten, waaronder de\npenicillin binding proteins (PBP\u2019s). Deze laatste zijn de aangrijpingspunten van antibiotica uit de b\u00e8talactamgroep (penicillinen en cefalosporinen). Binding van b\u00e8talactamantibiotica aan deze eiwitten verstoort de synthese van peptidoglycaan, de belangrijkste structuur van de celwand, en leidt tot het stukgaan van de bacteri\u00ebn. Om deze cytoplasmatische membraan zit een complexe celwand. De bouw van de celwand van groep-A-streptokokken verklaart voor een belangrijk deel de virulentie van deze bacteri\u00ebn. De celwand bestaat uit prote\u00efnen, lipoteicho\u00efnezuur, peptidoglycaan en polysachariden, waarvan de laatste component de basis is voor de serotypering van streptokokken. Deze polysachariden bestaan voor streptokokken van groep A uit polymeren van L-ramnose en N-acetyl-O-glucosamine.",
            "cite_spans": [],
            "section": "2.3.1 Epidemiologie, indeling en pathogenese ::: 2.3 Faryngitis",
            "ref_spans": []
        },
        {
            "text": "Uit de celwand ontspringen de fimbriae : fijne uitsteeksels van lipoteicho\u00efnezuur en typespecifieke M-prote\u00efnen. De fimbriae steken door het kapsel van hyaluronzuur, dat een antifagocytosewerking heeft en de celwand omgeeft, en zijn bij elektronenmicroscopie zichtbaar als fijne uitsteeksels aan de oppervlakte van de bacterie (figuur 2.3). Deze fimbriae spelen een belangrijke rol in de pathogenese van de streptokokken.",
            "cite_spans": [],
            "section": "2.3.1 Epidemiologie, indeling en pathogenese ::: 2.3 Faryngitis",
            "ref_spans": [
                {
                    "start": 335,
                    "end": 338,
                    "mention": "2.3",
                    "ref_id": null
                }
            ]
        },
        {
            "text": "Lipoteicho\u00efnezuur zorgt voor adhesie aan fibronectine op de oppervlakte van de cel en M-prote\u00efnen bepalen mede de virulentie. Het M-prote\u00efne verhindert onder andere fagocytose van streptokokken door neutrofiele granulocyten. Anderzijds wordt typespecifieke immuniteit tegen streptokokken van groep A opgebouwd door de vorming van antilichamen tegen bepaalde epitopen van het M-prote\u00efne. In het cytoplasma van de streptokok zit zowel DNA als RNA, evenals bacteriofagen, die informatie bevatten met betrekking tot de productie van pyrogene toxinen en ontwikkeling van antibiotische resistentie. Naast deze cellulaire componenten secreteren streptokokken ook nog hemolysinen (streptolysine O en S), streptokinasen, dnasen, verschillende andere enzymen en erytrogene toxinen (A en C). Deze substanties zijn in belangrijke mate verantwoordelijk voor weefselschade tijdens streptokokkeninfecties. Sommige van deze exotoxinen fungeren als superantigenen. Superantigenen zijn eiwitten die in staat zijn aspecifiek te binden aan de T-celreceptor enerzijds en de MHC-klasse-II-moleculen anderzijds. Op deze manier kunnen ze een koppeling tussen beide moleculen tot stand brengen die leidt tot activatie van het afweersysteem (T-lymfocyt), wat een beeld van toxische shock induceert (T-celactivatie, verminderde immunoglobulineproductie, inductie van inflammatoire cytokinen; zie hoofdstuk 10.1007/978-90-313-7944-6_14). Streptokokken zijn extracellulaire micro-organismen die worden gedood wanneer ze worden gefagocyteerd. De virulentie hangt dus af van extracellulaire binding aan het celoppervlak (via lipoteicho\u00efnezuur), de secretie van exotoxinen en de belemmering van fagocytose door de actie van de M-prote\u00efnen en hyaluronzuur.",
            "cite_spans": [],
            "section": "2.3.1 Epidemiologie, indeling en pathogenese ::: 2.3 Faryngitis",
            "ref_spans": []
        },
        {
            "text": "Symptomen van faryngitis zijn keelpijn, (ernstige) algemene malaise, hoofdpijn en hoge koorts (zie casus 2.2). Afhankelijk van het oorzakelijke agens zijn er een wisselende roodheid en zwelling van de slijmvliezen van de keel, beslag op de tonsillen en geassocieerde symptomen als lymfadenopathie\u00ebn, hepatosplenomegalie, huiduitslag en hoesten.",
            "cite_spans": [],
            "section": "2.3.2 Kliniek en diagnostiek ::: 2.3 Faryngitis",
            "ref_spans": []
        },
        {
            "text": "De differenti\u00eble diagnostiek tussen keelontsteking door streptokokken en andere verwekkers, zoals virussen of andere bacteri\u00ebn (tabel 2.2), is moeilijk maar belangrijk vanwege de mogelijke complicaties en therapeutische overwegingen. Complicaties van infecties met streptokokken van groep A zijn zeldzaam maar potentieel ernstig. Ze kunnen in de regel worden voorkomen door tijdige en adequate antibiotische behandeling. De andere verwekkers geven nagenoeg geen aanleiding tot complicaties en antibiotische behandeling is meestal niet nodig en zelfs gecontra-indiceerd omdat dit gepaard kan gaan met huiduitslag (bijv. bij EBV-infectie).",
            "cite_spans": [],
            "section": "2.3.2 Kliniek en diagnostiek ::: 2.3 Faryngitis",
            "ref_spans": [
                {
                    "start": 134,
                    "end": 137,
                    "mention": "2.2",
                    "ref_id": null
                }
            ]
        },
        {
            "text": "De gouden standaard voor het bewijzen van een angina door groep-A-streptokokken is een positieve keelkweek. Een alternatief voor de keelkweek is de directe antigeendetectietest waarmee snel antigenen tegen groep-A-streptokokken in keelslijm kunnen worden aangetoond. De specificiteit van deze test is weliswaar goed, maar de sensitiviteit van de momenteel beschikbare tests is laag, meestal slechts rond 50-60%. Antigeendetectietests hebben daardoor een onduidelijke plaats in de diagnostiek van streptokokkeninfecties en worden in Nederland ook nauwelijks gebruikt. De meest praktische en in de dagelijkse praktijk ook meest gebruikte methode om te differenti\u00ebren tussen groep-A-streptokokken en andere infecties is het klinisch beeld.",
            "cite_spans": [],
            "section": "2.3.2 Kliniek en diagnostiek ::: 2.3 Faryngitis",
            "ref_spans": []
        },
        {
            "text": "Als de symptomen beperkt zijn tot de keel en de cervicale lymfeklieren, is de kans op een streptokokkeninfectie het grootst (meer dan 25%). Deze pati\u00ebnten kunnen dan zonder aanvullende diagnostiek antibiotisch behandeld worden. Wanneer naast deze symptomen bij klinisch onderzoek nog andere tekenen aan het licht komen, is de kans groot op een alternatieve infectie waarvoor geen antibiotische therapie vereist is. Diffuse lymfadenopathie\u00ebn en hepatosplenomegalie passen bijvoorbeeld beter bij mononucleosis infectiosa door EBV of cytomegalovirus (hoofdstukken 10.1007/978-90-313-7944-6_13 en 10.1007/978-90-313-7944-6_17). Faryngitis in associatie met rinitis en conjunctivitis is kenmerkend voor virale aandoeningen zoals coxsackie- of adenovirusinfecties. Faryngitis, hoesten en multiforme huidafwijkingen passen bij een infectie met\nM. pneumoniae.\nIn casus 2.2 waren de symptomen beperkt tot de keel en cervicale lymfeklieren, wat de diagnose van een streptokokkeninfectie erg waarschijnlijk maakt zodat verdere diagnostiek in principe achterwege gelaten zou kunnen worden.",
            "cite_spans": [],
            "section": "2.3.2 Kliniek en diagnostiek ::: 2.3 Faryngitis",
            "ref_spans": []
        },
        {
            "text": "De complicaties van streptokokkeninfecties kunnen zowel purulent als niet-purulent zijn. Tot de eerste groep behoren retrofaryngeale en peritonsillaire abcessen, otitis media, sinusitis en masto\u00efditis. Deze ontstaan door lokale uitbreiding van de infectie. Tot de tweede groep behoren acuut gewrichtsreuma, poststreptokokkenglomerulonefritis en toxinegemedieerde ziektebeelden. Het epidemiologisch voorkomen van niet-purulente complicaties van streptokokkeninfecties (vooral acuut gewrichtsreuma) is waarschijnlijk afhankelijk van een groot aantal factoren. Voorbeelden van dergelijke factoren zijn het gebruik van antibiotica, verandering van de sociaal-economische status in de ge\u00efndustrialiseerde landen, of een verandering van het M-prote\u00efne, zodat de streptokokkenstam meer of minder reumatogeen wordt. De diagnose van acuut gewrichtsreuma wordt klinisch gesteld aan de hand van de zogeheten jones-criteria (tabel 2.3), in combinatie met een streptokokkeninfectie enkele weken eerder, die is aangetoond via serologisch onderzoek naar antistoffen tegen streptolysine (ast) of dnase (anti-dnase). Bij acuut gewrichtsreuma kan blijvende gewrichtsbeschadiging en beschadiging van de hartkleppen optreden, zeker bij familiaal voorbestemde individuen en na herhaalde episoden. Acute glomerulonefritis wordt gekenmerkt door hematurie, prote\u00efnurie en hypertensie. Beschadiging van de glomeruli ontstaat door neerslag van immuuncomplexen bestaande uit componenten van de streptokok en antistoffen daartegen, wat lokaal in de nieren leidt tot complementactivatie. In tegenstelling tot acuut gewrichtsreuma zijn in geval van glomerulonefritis blijvende beschadiging van de weefsels en herhaalde aanvallen zeldzaam.",
            "cite_spans": [],
            "section": "2.3.3 Complicaties ::: 2.3 Faryngitis",
            "ref_spans": [
                {
                    "start": 919,
                    "end": 922,
                    "mention": "2.3",
                    "ref_id": null
                }
            ]
        },
        {
            "text": "De aanwezigheid van twee hoofdcriteria of \u00e9\u00e9n hoofd- en twee nevencriteria, samen met laboratoriumbewijs (positieve kweek, sneltest of bijv. positieve AST in serum) voor een recente groep-A-streptokokkeninfectie, maakt de diagnose acuut gewrichtsreuma zeer waarschijnlijk.",
            "cite_spans": [],
            "section": "2.3.3 Complicaties ::: 2.3 Faryngitis",
            "ref_spans": []
        },
        {
            "text": "Toxinegemedieerde ziektebeelden zijn scarlatina (roodvonk), het\nstreptococcal toxic shock syndrome\n(STSS) en de necrotiserende fasciitis\ndoor groep-A-streptokokken (hoofdstuk 10.1007/978-90-313-7944-6_6). Scarlatina is een huiduitslag die wordt veroorzaakt door een erytrogeen toxine van groep-A-streptokokken. Het is een erythemateuze\nrash die bij druk verdwijnt en die aanvoelt als zand op de huid. De rash begint in het gelaat en breidt zich binnen twee dagen uit over het hele lichaam. De zone rond de mond wordt gespaard, zodat het lijkt of de pati\u00ebnt een circumorale bleekheid heeft. De rash is duidelijker in de plooien van ellebogen en liezen (pastia-lijnen). Na enkele dagen verbleekt de uitslag en na ongeveer een week begint de huid te vervellen.",
            "cite_spans": [],
            "section": "2.3.3 Complicaties ::: 2.3 Faryngitis",
            "ref_spans": []
        },
        {
            "text": "Bij de meeste pati\u00ebnten met een streptokokkenfaryngitis die niet met antibiotica worden behandeld nemen klachten na een dag of vier af en bijna alle pati\u00ebnten zijn symptoomvrij na zeven dagen. Behandeling van streptokokkenfaryngitis met antibiotica (penicilline of macrolide) heeft vooral tot doel om complicaties te voorkomen (primaire preventie). Zowel acuut gewrichtsreuma als purulente complicaties kunnen door tijdige en adequate therapie worden voorkomen. Dit geldt niet voor de acute glomerulonefritis. Bij personen die al een episode van acuut gewrichtsreuma hebben doorgemaakt en daardoor extreem vatbaar zijn voor reuma-exacerbaties bij volgende streptokokkeninfecties kan profylaxe (continue protectie) worden overwogen. Deze continue profylaxe is aangewezen bij alle pati\u00ebnten met een goed gedocumenteerde eerste episode van acuut gewrichtsreuma en pati\u00ebnten met een aangetoonde reumatische hartaandoening. De duur van de profylaxe is wisselend en gedeeltelijk empirisch bepaald. In afwezigheid van carditis is profylaxe nodig tot de pati\u00ebnt de leeftijd van 21 jaar heeft bereikt en er minstens vijf jaar zijn verlopen sinds de laatste exacerbatie.",
            "cite_spans": [],
            "section": "2.3.4 Behandeling ::: 2.3 Faryngitis",
            "ref_spans": []
        },
        {
            "text": "Over de doelmatigheid van primaire preventie bestaat veel onenigheid omdat de incidentie van acuut gewrichtsreuma laag is. De huidige Nederlandse huisartsenstandaard adviseert slechts antibiotica te geven bij een ernstige keelontsteking, een peritonsillair infiltraat of scarlatina met ernstig algemeen ziekzijn.",
            "cite_spans": [],
            "section": "2.3.4 Behandeling ::: 2.3 Faryngitis",
            "ref_spans": []
        },
        {
            "text": "Een 30-jarige vrouw krijgt plotseling koorts tot 40 \u00b0C, spierpijn en hoofdpijn. Ze voelt zich erg vermoeid en moet het bed houden. Ze is niet in staat zelfs maar lichte dagelijkse karweitjes op te knappen. Naast deze koorts en algemeen onwelzijn heeft ze een verstopte neus, keelpijn en hoest. De koorts duurt drie tot vier dagen, waarna de temperatuur geleidelijk normaliseert en pati\u00ebnte in de loop van een week opknapt.",
            "cite_spans": [],
            "section": "Casus 2.3 ::: 2.4 Influenza ",
            "ref_spans": []
        },
        {
            "text": "Influenzavirussen behoren tot de familie van de Orthomyxoviridae en worden op basis van antigene, genetische en structurele verschillen onderverdeeld in drie typen: influenza-A, influenza-B en influenza-C. Influenza-A en -B zijn voor de mens het belangrijkste. Influenzavirussen bevatten een gesegmenteerd genoom bestaande uit zeven (influenza-C) of acht (influenza-A en -B) enkelstrengs RNA-segmenten die coderen voor negen tot elf virale eiwitten (figuur 2.4). Het gesegmenteerde karakter van het virale genoom vergemakkelijkt uitwisseling van genetisch materiaal tussen verschillende influenzavirussen als deze gelijktijdig een cel infecteren (genetic reassortment; figuur 2.5). Kenmerkend voor influenzavirussen zijn twee glycoprote\u00efnen die uit de virale envelop steken: hemagglutinine (HA) en neuraminidase (NA) (figuur 2.4). Het HA bindt aan cellulaire receptoren van het respiratoire epitheel waardoor het virus de cel kan binnendringen om zich te vermenigvuldigen. NA klieft dezelfde cellulaire receptoren waardoor nieuwgevormde viruspartikels die aan het celoppervlak verschijnen, n\u00edet aan de cellulaire receptoren gehecht blijven maar zich kunnen verspreiden om andere cellen te infecteren. Een functionele balans tussen deze tegengestelde functies van de twee oppervlakteglycoprote\u00efnen is van essentieel belang voor een effici\u00ebnte virusvermenigvuldiging. Het HA en in mindere mate het NA zijn tevens de voornaamste determinanten waartegen neutraliserende antilichamen worden opgewekt. Op basis van grote antigene verschillen in het HA en NA kunnen influenza type-A-virussen verder worden onderverdeeld in verschillende subtypen. Er zijn momenteel zestien verschillende HA\u2019s (H1-H16) en negen verschillende NA\u2019s (N1-N9) beschreven. Het influenza-A-subtype wordt bepaald door de combinatie van deze verschillende HA\u2019s en NA\u2019s (bijv. H3N2, H1N1).",
            "cite_spans": [],
            "section": "2.4.1 Influenzavirussen ::: 2.4 Influenza ",
            "ref_spans": [
                {
                    "start": 457,
                    "end": 460,
                    "mention": "2.4",
                    "ref_id": null
                },
                {
                    "start": 676,
                    "end": 679,
                    "mention": "2.5",
                    "ref_id": null
                },
                {
                    "start": 825,
                    "end": 828,
                    "mention": "2.4",
                    "ref_id": null
                }
            ]
        },
        {
            "text": "Terwijl de mens de enige bekende gastheer is voor influenza-B-virussen, vormen wilde watervogels het natuurlijke reservoir voor influenza-A-virussen. In dit natuurlijke reservoir circuleren alle mogelijke subtypen van het virus, die hier gewoonlijk geen ziekte veroorzaken. Andere soortspecifieke influenza-A-virussen, bijvoorbeeld voor varkens, paarden en mensen, zijn oorspronkelijk afkomstig uit dit natuurlijke reservoir.",
            "cite_spans": [],
            "section": "2.4.1 Influenzavirussen ::: 2.4 Influenza ",
            "ref_spans": []
        },
        {
            "text": "Gedurende het afgelopen decennium hebben zich steeds vaker incidentele humane infecties met zuiver aviaire influenzavirussen voorgedaan. Dergelijke infecties verdienen speciale aandacht vanwege het risico op het ontstaan van nieuwe pandemische virussen. De meeste humane infecties met vogelgriepvirussen worden veroorzaakt door zogenoemde hoogpathogene aviaire influenza-A-virussen van het H5- of H7-subtype, die dodelijke uitbraken onder pluimvee veroorzaken. Humane infecties met H7-virussen (H7N7, H7N3) hebben gewoonlijk een mild beloop en worden voornamelijk gekenmerkt door conjunctivitis. Tijdens een grote H7N7-uitbraak onder kippen in Nederland werden in 2003 tientallen humane infecties vastgesteld waarvan \u00e9\u00e9n met fatale afloop. Het fatale geval werd gekenmerkt door een snel progressieve pneumonie. In tegenstelling tot H7-infecties lijkt een dergelijke ernstige pneumonie eerder regel dan uitzondering te zijn bij humane infecties met hoogpathogene aviaire H5N1-virussen. Aviaire H5N1-virussen hebben zich sinds 2003 verspreid over grote delen van de wereld, vooral in China, Zuidoost-Azi\u00eb en Egypte. Sporadische humane H5N1-infecties met hoge mortaliteit (omstreeks 60%) vinden bij voortduring plaats gedurende uitbraken onder gevogelte in deze gebieden. Tot 2010 zijn wereldwijd meer dan 450 humane H5N1-infecties gerapporteerd. Gezien de voortdurende wijde verspreiding van H5N1-virus onder gevogelte en de hoge virulentie van dit virus, bestaan er blijvende zorgen dat dit virus zich dusdanig zal weten aan te passen aan de mens dat effici\u00ebnte overdracht tussen mensen mogelijk wordt, met een potentieel ernstige pandemie als gevolg.",
            "cite_spans": [],
            "section": "Aviaire influenza  ::: 2.4.2 Epidemiologie ::: 2.4 Influenza ",
            "ref_spans": []
        },
        {
            "text": "Influenzavirus wordt zeer effectief overgedragen via druppelinfectie. Na binding aan siaalzuurreceptoren op respiratoire epitheelcellen dringt het virus de cel binnen door endocytose. De hierop volgende vermenigvuldiging van het virus in de cel leidt tot celdood op basis van verschillende mechanismen, waaronder stopzetting van cellulaire eiwitsynthese en geprogrammeerde celdood (apoptose). Het gevolg is een diffuse ontsteking en oedeem van het slijmvlies in vooral de larynx, trachea en bronchi. Vermenigvuldiging van het virus is meestal beperkt tot de luchtwegen, zonder systemische verspreiding. De algemene symptomen van influenza worden veroorzaakt door het vrijkomen van cytokinen zoals interferonen, tumornecrosefactor en interleukinen uit ge\u00efnfecteerde cellen en lymfocyten als onderdeel van de initi\u00eble (\u2018innate\u2019) immuunreactie. Aantoonbare virusvermenigvuldiging en -uitscheiding begint gewoonlijk een dag voor het ontstaan van ziekteverschijnselen, bereikt \u00e9\u00e9n tot twee dagen later een hoogtepunt en vermindert daarna geleidelijk. Er bestaat een relatie tussen de hoeveelheid aantoonbaar virus in de luchtwegen en de ernst van de symptomen. Na vijf tot zeven dagen is bij pati\u00ebnten met ongecompliceerde griep meestal geen virus meer aantoonbaar. Langduriger uitscheiding van grotere hoeveelheden virus wordt gezien bij mensen met een gestoorde afweer en bij jonge kinderen. De reden voor langduriger virusuitscheiding bij kinderen is het feit dat deze veelal een eerste (\u2018primaire\u2019) infectie doormaken en dus nog geen specifieke immuniteit tegen influenzavirussen hebben ontwikkeld. Om deze reden spelen kinderen een belangrijke rol in de verspreiding van influenzavirussen.",
            "cite_spans": [],
            "section": "2.4.3 Pathogenese ::: 2.4 Influenza ",
            "ref_spans": []
        },
        {
            "text": "De hoge virulentie van influenza-H5N1-virussen voor de mens kan deels worden verklaard door een predilectie voor longinfecties. Aviaire virussen binden bij voorkeur aan andere siaalzuurreceptoren (siaalzuur-\u03b12,3-galactose) dan humane influenzavirussen (siaalzuur-\u03b12,6-galactose). De aanwezigheid van deze \u2018aviaire\u2019 \u03b12,3-siaalzuurreceptoren in de longen, maar n\u00edet in de bovenste luchtwegen, verklaart enerzijds de hoge frequentie van virale pneumonie onder humane H5N1-infecties en anderzijds voor een deel de afwezige overdracht van mens op mens. Preferenti\u00eble binding aan \u2018humane\u2019 \u03b12,6-siaalzuurreceptoren, overvloedig aanwezig in de bovenste luchtwegen van de mens, in plaats van aan \u2018aviaire\u2019 \u03b12,3-siaalzuurreceptoren, vormt een essenti\u00eble stap in de evolutie van een aviair virus naar effici\u00ebnte overdracht tussen mensen. Naast een hoog risico op virale pneumonie kan de ernst van humane H5N1-infecties verklaard worden door mogelijke systemische verspreiding van het virus en een excessieve cytokinerespons op grote hoeveelheden geproduceerd virus. In hoeverre dergelijke mechanismen ook een rol spelen bij ernstige ziekte door andere (humane en pandemische) influenzavirussen verdient nader onderzoek.",
            "cite_spans": [],
            "section": "2.4.3 Pathogenese ::: 2.4 Influenza ",
            "ref_spans": []
        },
        {
            "text": "Pati\u00ebnten met influenza zijn over het algemeen ernstig ziek (zie casus 2.3). Lokale symptomen van de luchtwegen zoals rinitis, hoesten en keelpijn gaan gepaard met algemene symptomen als koorts, lethargie, hoofdpijn en spierpijn. Het zijn vooral de algemene symptomen die influenza onderscheiden van andere virale bovensteluchtweginfecties. Kenmerkend is een acuut begin van de ziekte, hoewel een meer geleidelijk begin ook mogelijk is. De pati\u00ebnt is meestal niet in staat zijn gewone dagelijkse activiteiten uit te voeren, zodat de jaarlijkse griepepidemie leidt tot aanzienlijk school- en werkverzuim. De algemene symptomen duren in ongecompliceerde gevallen meestal drie dagen, lokale symptomen als hoest en keelpijn kunnen langer aanhouden (1-2 weken).",
            "cite_spans": [],
            "section": "2.4.4 Kliniek en diagnostiek ::: 2.4 Influenza ",
            "ref_spans": []
        },
        {
            "text": "De belangrijkste complicaties van influenza zijn een primaire virale pneumonie, een bacteri\u00eble superinfectie of een combinatie van beide. Daarnaast vormt ontregeling van onderliggende chronische cardiopulmonale ziekten een belangrijke reden van influenzagerelateerde ziekenhuisopnames. De meest voorkomende verwekkers van bacteri\u00eble superinfecties zijn\nS. pneumoniae, H. influenzae\nen\nS. aureus. Een ernstiger ziektebeloop en complicaties van influenza doen zich het meeste voor bij jonge kinderen (< 2 jaar), 60-plussers en pati\u00ebnten met chronische hart- en longziekten, suikerziekte, chronische nieraandoeningen, of een gestoorde afweer door ziekte of geneesmiddelen. Tijdens de pandemie door het nieuwe H1N1-virus werd duidelijk dat ook mensen met ernstige obesitas en zwangere vrouwen, vooral in het derde trimester van de zwangerschap, een verhoogd risico hebben op een ernstig ziektebeloop.",
            "cite_spans": [],
            "section": "2.4.4 Kliniek en diagnostiek ::: 2.4 Influenza ",
            "ref_spans": []
        },
        {
            "text": "Op klinische gronden is influenza moeilijk te onderscheiden van andere virale infecties. Een etiologische diagnose is vooral van belang bij risicogroepen en in ziekenhuizen en andere gezondheidsinstellingen vanwege de beschikbaarheid van gerichte antivirale behandeling (zie 2.4.5) en preventie van nosocomiale verspreiding. Een laboratoriumdiagnose kan zeer snel gesteld worden door het aantonen van viraal antigeen in respiratoire monsters (bijv. neusspoelsel, neuswat, nasofarynxwat) maar deze sneltests hebben een beperkte gevoeligheid. De betrouwbaarste diagnostische test is tegenwoordig de detectie van virale nucle\u00efnezuren met behulp van moleculaire technieken.",
            "cite_spans": [],
            "section": "2.4.4 Kliniek en diagnostiek ::: 2.4 Influenza ",
            "ref_spans": []
        },
        {
            "text": "Bij vooraf gezonde mensen is influenza gewoonlijk een zelflimiterende ziekte en volstaat in principe een behandeling van bedrust en antipyretica. Een waarschuwing geldt voor het gebruik van salicylaten tijdens griep vanwege een epidemiologisch verband met het optreden van het syndroom van Reye, een ernstige en mogelijk dodelijke complicatie die het meeste optreedt bij kinderen en adolescenten tijdens epidemie\u00ebn van influenza-B, en gebruik van aspirine of aspirinebevattende geneesmiddelen.",
            "cite_spans": [],
            "section": "2.4.5 Behandeling en preventie ::: 2.4 Influenza ",
            "ref_spans": []
        },
        {
            "text": "Er bestaan momenteel twee klassen van antivirale middelen voor influenza: remmers van het virale M2-ionkanaal (amantadine, rimantadine) en neuraminidaseremmers (oseltamivir, zanamivir). Amantadine en rimantadine zijn alleen actief tegen influenza type-A-virussen en hebben nauwelijks meer een indicatiegebied door het bestaan van natuurlijke resistentie bij de meeste tegenwoordig circulerende influenza-A-virussen (H3N2, nieuwe H1N1). Bovendien treedt bij vooraf gevoelige virussen zeer snel resistentie op tijdens de behandeling.",
            "cite_spans": [],
            "section": "2.4.5 Behandeling en preventie ::: 2.4 Influenza ",
            "ref_spans": []
        },
        {
            "text": "De neuraminidaseremmers oseltamivir en zanamivir zijn actief tegen influenza-A en -B. Zanamivir wordt vanwege een lage biologische beschikbaarheid na orale inname toegediend door middel van inhalatie. Oseltamivir wordt via de orale route toegediend en is om deze reden tot dusver het meest gebruikte middel. Klinische geneesmiddelenstudies met neuraminidaseremmers zijn voornamelijk verricht bij vooraf gezonde mensen met ongecompliceerde griep. Deze studies lieten een bescheiden maar significante afname van de ziekteduur zien met \u00e9\u00e9n tot twee dagen bij behandelde pati\u00ebnten, mits de behandeling gestart werd binnen 48 uur na ontstaan van symptomen. De effectiviteit van neuraminidaseremmers bij pati\u00ebnten met een ernstig beloop van griep en bij risicogroepen met een verhoogd risico op griepcomplicaties is minder goed onderzocht maar beschikbare gegevens suggereren gunstige effecten op morbiditeit en mortaliteit. Gezien de ernst van de ziekte is antivirale behandeling bij deze groepen ge\u00efndiceerd, hoewel nader onderzoek naar de effectiviteit noodzakelijk blijft.",
            "cite_spans": [],
            "section": "2.4.5 Behandeling en preventie ::: 2.4 Influenza ",
            "ref_spans": []
        },
        {
            "text": "Ook tijdens behandeling met neuraminidaseremmers bestaat een risico op resistentieontwikkeling, vooral in situaties waarin hoge virusreplicatie plaatsvindt, zoals bij jonge kinderen met een primaire influenzavirusinfectie en pati\u00ebnten met een gestoorde afweer. Virusstammen die resistent zijn tegen oseltamivir blijven gewoonlijk gevoelig voor zanamivir. Neuraminidaseremmers zijn eveneens effectief als (postexpositie)profylaxe.",
            "cite_spans": [],
            "section": "2.4.5 Behandeling en preventie ::: 2.4 Influenza ",
            "ref_spans": []
        },
        {
            "text": "Jaarlijkse vaccinatie is zeer effectief ter preventie van influenzavirusinfecties. Het griepvaccin wordt zonodig ieder jaar aangepast aan de waargenomen antigene veranderingen van het virus in het jaar ervoor. Om dit te kunnen verwezenlijken heeft de World Health Organisation een internationaal netwerk opgezet van referentielaboratoria die wereldwijd de antigene veranderingen van virusstammen analyseren. Het griepvaccinatiebeleid wisselt per land. In de Verenigde Staten bestaat het streven om, naast risicogroepen, alle kinderen in de leeftijd tussen 6 maanden en 18 jaar te vaccineren, enerzijds om (zeldzame) influenzagerelateerde sterfte onder gezonde kinderen te voorkomen, anderzijds om de verspreiding van influenza door kinderen te beperken. Het vaccinatiebeleid in Nederland is alleen gericht op het voork\u00f3men van infectie bij mensen met een verhoogd risico op een ernstig ziektebeloop, complicaties en sterfte door griep. Vaccinatie wordt daarom geadviseerd aan deze risicopati\u00ebnten, aan gezinsleden van personen met een hoog risico op complicaties en, ter voorkoming van nosocomiale besmetting van kwetsbare pati\u00ebnten, personeel in de gezondheidszorg. Indicaties voor jaarlijkse influenzavaccinatie volgens de aanbevelingen van het Staatstoezicht op de Volksgezondheid in Nederland zijn:",
            "cite_spans": [],
            "section": "2.4.5 Behandeling en preventie ::: 2.4 Influenza ",
            "ref_spans": []
        },
        {
            "text": "\npati\u00ebnten met afwijkingen en functiestoornissen van de luchtwegen en longen;pati\u00ebnten met een chronische stoornis van de hartfunctie;pati\u00ebnten met diabetes mellitus;pati\u00ebnten met chronische nierinsuffici\u00ebntie;pati\u00ebnten die recent een beenmergtransplantatie hebben ondergaan;pati\u00ebnten die ge\u00efnfecteerd zijn met hiv;kinderen en adolescenten in de leeftijd van 6 maanden tot 18 jaar die langdurig salicylaten gebruiken;personen met een verstandelijke handicap die verblijven in intramurale voorzieningen;personen met verminderde weerstand tegen infecties (bijv. door levercirrose, asplenie, auto-immuunziekten, chemotherapie, immunosuppressieve medicatie);verpleeghuisbewoners die niet onder een van voorgaande categorie\u00ebn vallen;personen van 60 jaar en ouder;personeel in verpleeghuizen, verzorgingshuizen en ziekenhuizen;gezondheidszorgpersoneel met direct pati\u00ebntencontact;gezinsleden van personen met een zeer hoog risico op ernstige ziekte en sterfte bij griep.\n",
            "cite_spans": [],
            "section": "2.4.5 Behandeling en preventie ::: 2.4 Influenza ",
            "ref_spans": []
        },
        {
            "text": "Tijdens de recente pandemie door het nieuwe H1N1-virus werd, naast deze groepen, vaccinatie tegen het pandemische virus geadviseerd aan zwangeren in het tweede en derde trimester, aan kinderen vanaf 6 maanden tot en met 4 jaar oud en aan gezinsleden van pasgeborenen jonger dan 6 maanden.",
            "cite_spans": [],
            "section": "2.4.5 Behandeling en preventie ::: 2.4 Influenza ",
            "ref_spans": []
        },
        {
            "text": "Een jongen van 14 maanden is hangerig en huilt veel. Hij heeft lichte temperatuurverhoging en grijpt voortdurend naar zijn linkeroor. Hij heeft ook lichte diarree. \u2019s Nachts nemen de symptomen toe. Twee dagen daarna ontstaat een loopoor en nemen de symptomen af. De koorts verdwijnt en het gedrag normaliseert.",
            "cite_spans": [],
            "section": "Casus 2.4 ::: 2.5 Otitis media",
            "ref_spans": []
        },
        {
            "text": "Ongeveer 75% van alle kinderen maakt minstens \u00e9\u00e9n episode van acute otitis media door v\u00f3\u00f3r de leeftijd van 3 jaar. Daarmee is otitis media een van de meest voorkomende infectieziekten op de kinderleeftijd. Otitis media is een ontsteking van het middenoor. De meest frequente verwekkers zijn\nS. pneumoniae, H. influenzae en in mindere mate\nM. catarrhalis. Ook virussen spelen een belangrijke rol (zie tabel 2.2). In een derde van de gevallen kan tijdens een acute otitisepisode geen bacterie uit het middenoor worden gekweekt. Bij een deel van deze pati\u00ebnten kan een respiratoir virus worden aangetoond. Virale infecties kunnen aanleiding geven tot bacteri\u00eble superinfectie. Bij een aantal kinderen met een positieve bacteri\u00eble kweek in het middenoor kan tegelijkertijd een virus ge\u00efsoleerd worden, hetzij in het middenoor, hetzij in de nasofarynx.",
            "cite_spans": [],
            "section": "2.5.1 Epidemiologie en pathogenese ::: 2.5 Otitis media",
            "ref_spans": [
                {
                    "start": 406,
                    "end": 409,
                    "mention": "2.2",
                    "ref_id": null
                }
            ]
        },
        {
            "text": "Kolonisatie van het middenoor op zich is echter niet voldoende om otitis media te veroorzaken. Een eerste vereiste voor het ontstaan van een otitis media acuta is een disfunctie van de buis van Eustachius die in verbinding staat met de nasofarynx. De buis van Eustachius maakt een continue equilibratie mogelijk van de druk in het middenoor met de druk in de nasofarynx en de atmosfeer. Daarnaast wordt drainage van secreet uit het middenoor mogelijk, terwijl reflux van secreet uit de nasofarynx wordt belemmerd. Dit ingewikkelde mechanisme kan worden verstoord door een abnormale aangeboren anatomie zoals bij het downsyndroom of een palatoschisis, maar ook door een functionele disfunctie als gevolg van mucosazwelling bij een virale infectie van de bovenste luchtwegen of allergie. Daardoor worden beluchting van het middenoor en drainage van secreet beperkt. Deze secreetophopingen worden vanuit de nasofarynx gekoloniseerd met bacteri\u00ebn, waardoor dezelfde pathogene vicieuze cirkel ontstaat als bij sinusitis. Het vocht in het middenoor kan na een acute infectie nog maanden aanwezig blijven.",
            "cite_spans": [],
            "section": "2.5.1 Epidemiologie en pathogenese ::: 2.5 Otitis media",
            "ref_spans": []
        },
        {
            "text": "De kliniek van acute otitis wordt gekenmerkt door lokale symptomen als oorpijn en loopoor, gepaard gaand met algemene tekenen als koorts, malaise, prikkelbaarheid en slapeloosheid. Bij klinisch onderzoek is druk op de gehoorgang pijnlijk en bij otoscopie wordt een bomberend of juist ingetrokken, rood trommelvlies gezien met verdwijning van de lichtreflex en soms een zichtbaar vloeistofniveau in het middenoor.",
            "cite_spans": [],
            "section": "2.5.2 Kliniek en diagnostiek ::: 2.5 Otitis media",
            "ref_spans": []
        },
        {
            "text": "De voornaamste complicaties van acute otitis media zijn masto\u00efditis, meningitis, laterale sinustrombose en beschadiging van de nervus facialis. Deze complicaties komen tegenwoordig echter nog maar zelden voor. Het is onduidelijk wat deze terugval in de incidentie van complicaties (20% vroeger tot minder dan 1% nu) verklaart. De epidemiologische afname is ook in Nederland opgetreden, ondanks een terughoudend beleid ten aanzien van het toepassen van antibiotica bij otitis media. Het staat niet vast of (recidiverende) otitis invloed heeft op de gehoorfunctie en de ontwikkeling van de spraak.",
            "cite_spans": [],
            "section": "2.5.2 Kliniek en diagnostiek ::: 2.5 Otitis media",
            "ref_spans": []
        },
        {
            "text": "Over de behandeling van otitis media bestaan veel controversen. In Nederland worden alleen jonge zuigelingen, ernstig zieke kinderen en kinderen die na enkele dagen geen spontaan herstel vertonen, met antibiotica behandeld. Een recente meta-analyse toonde aan dat het gunstigste effect van antibiotische behandeling op pijnvermindering en koortsbeloop gezien wordt bij kinderen jonger dan 2 jaar met een bilaterale otitis media en bij kinderen met otitis media en otorroe. Als antibiotica ge\u00efndiceerd zijn, kan gekozen worden voor amoxicilline met of zonder clavulaanzuur, een macrolide (claritromycine of azitromycine), of co-trimoxazol. De effectiviteit van decongestie van het neusslijmvlies met xylometazoline staat niet vast, maar de toegenomen doorgankelijkheid van de neus wordt vaak als verlichting ervaren. Daarnaast wordt pijnstilling met paracetamol gegeven.",
            "cite_spans": [],
            "section": "2.5.3 Behandeling ::: 2.5 Otitis media",
            "ref_spans": []
        },
        {
            "text": "Acute otitis media, zelfs recidiverend, is geen indicatie voor het plaatsen van trommelvliesbuisjes die tot doel hebben om de druk in het middenoor te normaliseren, met andere woorden om de functie van de buis van Eustachius over te nemen. Alleen bij een bilaterale gehoorachteruitgang van meer dan 20 dB is er een indicatie voor deze interventie.",
            "cite_spans": [],
            "section": "2.5.3 Behandeling ::: 2.5 Otitis media",
            "ref_spans": []
        },
        {
            "text": "Hoewel het 7-valente conjugaatpneumokokkenvaccin een duidelijke afname laat zien van otitiden veroorzaakt door de in het vaccin opgenomen serotypen, bestaat de vrees dat dit gunstige effect deels zal worden tenietgedaan door een verschuiving van circulerende pneumokokken naar serotypen die niet in het vaccin zijn opgenomen.",
            "cite_spans": [],
            "section": "2.5.3 Behandeling ::: 2.5 Otitis media",
            "ref_spans": []
        },
        {
            "text": "Een voorheen gezonde jongen van 2 jaar presenteert zich om 23.30 uur op de EHBO. Twee uur eerder hoorden zijn ouders een blafhoest en vervolgens ontwikkelde de peuter geleidelijk een stridoreuze ademhaling. Bij klinisch onderzoek wordt een niet-cyanotische jongen gezien met een normale lichaamstemperatuur, een blafhoest en een ademhalingsfrequentie van 20\u00d7/minuut met milde suprasternale intrekkingen. Auscultatie van de longen is niet afwijkend.",
            "cite_spans": [],
            "section": "Casus 2.5 ::: 2.6 Laryngitis",
            "ref_spans": []
        },
        {
            "text": "Laryngitis subglottica (ook wel pseudokroep genoemd, in de Engelstalige literatuur\ncroup of\nspasmodic croup) is een virale infectie van de larynx en de stembanden, meestal veroorzaakt door het para-influenzavirus. Het is een goedaardige aandoening die vooral voorkomt bij peuters. Slechts zelden treedt het ziektebeeld op bij kinderen ouder dan 5 jaar. De meeste gevallen van laryngitis subglottica worden gezien in het najaar en de vroege winter. Overdag zijn de kinderen vaak symptoomvrij, maar \u2019s nachts begint de karakteristieke blafhoest. Dit patroon herhaalt zich gedurende enkele dagen waarna de pati\u00ebnt spontaan herstelt. Voordat vaccinatie tegen\nH. influenzae type B in het Rijksvaccinatieprogramma was opgenomen, was de belangrijkste aandoening in de differenti\u00eble diagnose een epiglottitis. Dit is een ernstig ziektebeeld gekenmerkt door hoge koorts en een bedreigende ademnood veroorzaakt door zwelling van de epiglottis.",
            "cite_spans": [],
            "section": "2.6.1 Kliniek ::: 2.6 Laryngitis",
            "ref_spans": []
        },
        {
            "text": "\nLuchtweginfecties zijn de meest voorkomende infecties.Infecties van de bovenste luchtwegen worden meestal veroorzaakt door virussen.Bacteri\u00eble verwekkers van bovensteluchtweginfecties behoren meestal tot de eigen flora.\nS. pneumoniae is de belangrijkste bacteri\u00eble verwekker van luchtweginfecties.Antibiotische behandeling van bovenste luchtweginfecties is slechts zelden nodig.Op klinische gronden kan geen onderscheid worden gemaakt tussen de verschillende verwekkers van bovensteluchtweginfecties.Etiologische laboratoriumdiagnostiek voor influenza-achtige ziektebeelden is vooral van belang bij risicogroepen en in gezondheidsinstellingen vanwege de beschikbaarheid van antivirale behandeling en eventuele maatregelen ter voorkoming van nosocomiale verspreiding van influenzavirussen.Jaarlijkse griepvaccinatie is ge\u00efndiceerd bij risicogroepen ter voorkoming van een ernstig ziektebeloop en bij gezondheidswerkers ter voorkoming van nosocomiale verspreiding.\n",
            "cite_spans": [],
            "section": "Kernpunten ::: 2.6.2 Behandeling ::: 2.6 Laryngitis",
            "ref_spans": []
        }
    ],
    "ref_entries": {},
    "back_matter": [],
    "bib_entries": {
        "BIBREF0": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF1": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF2": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF3": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF4": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        }
    }
}