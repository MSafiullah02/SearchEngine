{
    "paper_id": "PMC7120282",
    "metadata": {
        "title": "17 Infecties bij pati\u00ebnten met gestoorde afweer",
        "authors": [
            {
                "first": "A.I.M.",
                "middle": [],
                "last": "Hoepelman",
                "suffix": "",
                "email": null,
                "affiliation": {}
            },
            {
                "first": "A.C.M.",
                "middle": [],
                "last": "Kroes",
                "suffix": "",
                "email": null,
                "affiliation": {}
            },
            {
                "first": "R.W.",
                "middle": [],
                "last": "Sauerwein",
                "suffix": "",
                "email": null,
                "affiliation": {}
            },
            {
                "first": "H.A.",
                "middle": [],
                "last": "Verbrugh",
                "suffix": "",
                "email": null,
                "affiliation": {}
            },
            {
                "first": "J.W.M.",
                "middle": [],
                "last": "van der Meer",
                "suffix": "",
                "email": null,
                "affiliation": {}
            },
            {
                "first": "P.E.",
                "middle": [],
                "last": "Verweij",
                "suffix": "",
                "email": null,
                "affiliation": {}
            }
        ]
    },
    "body_text": [
        {
            "text": "De eerste verdedigingslinie, gevormd door het intacte oppervlak van huid en slijmvliezen, is van eminent belang voor de afweer tegen micro-organismen (tabel 17.1). De kwaliteit van deze verdedigingslinie kan worden aangetast door een fysisch of chemisch trauma, waardoor micro-organismen hun kans schoon zien. Ook de processen die bijdragen tot de kwaliteit van deze verdedigingslinie, zoals secretie (o.a. talg, zweet, mucus, maagzuur) en beweging (trilhaaractiviteit, darmmotiliteit en blaaslediging) kunnen worden aangetast. Iatrogene schade aan de eerste verdedigingslinie is niet zeldzaam: injecties, operaties, katheterisaties en medicamenteuze interventies (o.a. antacida, parasympathicolytica, morfinomimetica) kunnen de afweer in negatieve zin be\u00efnvloeden.",
            "cite_spans": [],
            "section": "17.1 Inleiding",
            "ref_spans": [
                {
                    "start": 157,
                    "end": 161,
                    "mention": "17.1",
                    "ref_id": null
                }
            ]
        },
        {
            "text": "Gevaren van buitenaf (zoals micro-organismen) worden aan het oppervlak gesignaleerd door receptoren die moleculaire patronen herkennen, zogenoemde\npattern recognition receptors (PRR\u2019s ) . Belangrijke PRR\u2019s zijn de toll-like receptoren, de receptoren van de NACHT-eiwitfamilie en de lectinereceptoren. Deze PRR\u2019s bevinden zich op en in epitheelcellen en vooral ook op en in witte bloedcellen. De moleculaire patronen die hiermee worden herkend zijn vooral aanwezig op pathogene micro-organismen en worden aangeduid met\npathogen-associated molecular patterns (PAMP\u2019s) . Voorbeelden van PAMP\u2019s zijn het endotoxine van gramnegatieve bacteri\u00ebn, bacterieel peptidoglycaan, maar ook viraal ssRNA. Deze PAMP\u2019s vormen een verbindingsmolecuul (\u2018ligand \u2019) tussen micro-organisme en gastheercel. De interacties tussen PAMP en PRR zijn selectief en specifiek; ze leiden tot signaaltransductie in de cel waardoor productie van cytokinen wordt aangezet (zie ook figuur 10.1007/978-90-313-7944-6_1#Fig24 en 10.1007/978-90-313-7944-6_1#Fig26). Afhankelijk van de signaaltransductieroute die bij de PRR hoort, is de cytokinerespons anders: bijvoorbeeld meer ontstekingsremmend, of meer voorbereidend voor de specifieke immuniteit. Meer en meer worden genetische variaties van PRR-genen bekend die leiden tot meer of minder cytokinerespons en verandering van de afweer. Een voorbeeld is het genetische polymorfisme van toll-like receptor 4 (TLR4), dat bij pati\u00ebnten die stamceltransplantatie ondergingen de gevoeligheid voor schimmelinfecties verhoogde (tabel 10.1007/978-90-313-7944-6_1#Tab14 en 10.1007/978-90-313-7944-6_1#Tab15).",
            "cite_spans": [],
            "section": "17.1 Inleiding",
            "ref_spans": []
        },
        {
            "text": "De indeling in verschillende verdedigingslinies is kunstmatig. In werkelijkheid zijn de afweerlinies sterk verknoopt: zo spelen componenten van de humorale afweer (zoals lysozym, cytokinen en secretoir IgA) ook een belangrijke rol in de eerste verdedigingslinie",
            "cite_spans": [],
            "section": "17.1 Inleiding",
            "ref_spans": []
        },
        {
            "text": "Hoewel de eerste verdedigingslinie van groot belang is, zal dit hoofdstuk zich vooral richten op een aantal stoornissen in de overige verdedigingslinies, namelijk de humorale en de cellulaire afweer. Afhankelijk van de soort afweerstoornis komen bepaalde infecties voor; omgekeerd kan men aan de hand van de soort infecties die men ziet dikwijls een voorspelling doen over de aard van de afweerstoornis.",
            "cite_spans": [],
            "section": "17.1 Inleiding",
            "ref_spans": []
        },
        {
            "text": "Een 15-jarige jongen wordt in het ziekenhuis opgenomen met hoge koorts en een pijnlijke, gezwollen rode en warme rechterknie. De anamnese vermeldt dat hij in de afgelopen twee jaar veel last van bijholteontstekingen heeft gehad en dat hij driekwart jaar tevoren een longontsteking heeft doorgemaakt waarvoor hij in het ziekenhuis opgenomen is geweest. Een verwekker is toen niet gevonden. Pati\u00ebnt reageerde toen goed op intraveneuze toediening van amoxicilline. Het is onduidelijk hoe hij nu aan deze artritis komt.",
            "cite_spans": [],
            "section": "Casus 17.1 ::: 17.2 Stoornissen van de humorale afweer",
            "ref_spans": []
        },
        {
            "text": "Het gewricht wordt gepuncteerd en gespoeld. Het grampreparaat van de daarbij verkregen geelgroene pus levert grampositieve diplokokken op. Op grond van dit gegeven wordt de direct na de punctie gestarte therapie met flucloxacilline (gericht op\nS. aureus, een veelvoorkomende verwekker van artritis bij kinderen) vervangen door benzylpenicilline. De kweek levert\nStreptococcus pneumoniae\n(pneumokok) op. Gezien de voorgeschiedenis en deze verwekker wordt onderzoek gedaan naar de humorale afweer. De complementlysisactiviteit (ch50) is normaal. Het eiwitspectrum toont een ernstige hypogammaglobulinemie. Het IgG blijkt zeer sterk verlaagd, IgM en IgA zijn niet aantoonbaar. In bloed en beenmerg worden wel B-lymfocyten aangetoond, maar geen plasmacellen. De diagnose\ncommon variable immunodeficiency\n(CVID) wordt gesteld en hij wordt ingesteld op levenslang toediening van intraveneuze immunoglobuline.",
            "cite_spans": [],
            "section": "Casus 17.1 ::: 17.2 Stoornissen van de humorale afweer",
            "ref_spans": []
        },
        {
            "text": "\ninfectiesantrumgastritis (Helicobacter pylori positief)achloorhydrievitamine B12-defici\u00ebntiemaagcarcinoomdiarree, steatorroelymfonodulaire hyperplasiegegeneraliseerde steriele granulomen(intestinaal) lymfoom*thymoomhypothyreo\u00efdiesiccasyndroomvitiligoartritis.\n",
            "cite_spans": [],
            "section": "Bijkomende pathologie bij \u2018late-onset\u2019 agammaglobulinemie (\u2018common variable immunodeficiency \u2019) ::: 17.2.1 Inleiding ::: 17.2 Stoornissen van de humorale afweer",
            "ref_spans": []
        },
        {
            "text": "* MALT (mucosa-associated lymphoid tissue) lymfoom (tegenwoordig extranodaal marginalezonelymfoom genaamd).",
            "cite_spans": [],
            "section": "Bijkomende pathologie bij \u2018late-onset\u2019 agammaglobulinemie (\u2018common variable immunodeficiency \u2019) ::: 17.2.1 Inleiding ::: 17.2 Stoornissen van de humorale afweer",
            "ref_spans": []
        },
        {
            "text": "De infectieuze problemen bij agammaglobulinemie kunnen grotendeels verklaard worden uit het ontbreken van circulerende antistoffen waarbij het tekort aan IgG vooral als opsoniserende stof op de voorgrond staat (figuur 17.2). Ook het ontbreken van de secretoire immuniteit \u2013 vooral het ontbreken van secretoir IgA op de slijmvliezen van de tractus respiratorius en de tractus digestivus \u2013 predisponeert tot infectie. De infecties spelen zich dan ook in hoofdzaak in de luchtwegen en in mindere mate in de darm af. De verwekkers in de bovenste en onderste luchtwegen zijn\nS. pneumoniae en (gekapselde)\nH. influenzae. Behalve ernstige pneumonie\u00ebn en bronchitis worden ook acute en chronische infecties van de bovenste luchtwegen gezien. Vaak ontstaan er in de loop van het leven bronchi\u00ebctasie\u00ebn en treedt longfunctieverlies op. Soms ziet men, zoals bij casus 17.1, ook infecties op basis van hematogene verspreiding. Zeldzaam zijn ernstige mycoplasma- en ureaplasma-infecties bij deze pati\u00ebnten.",
            "cite_spans": [],
            "section": "17.2.2 Infecties bij stoornissen van de humorale afweer ::: 17.2 Stoornissen van de humorale afweer",
            "ref_spans": [
                {
                    "start": 218,
                    "end": 222,
                    "mention": "17.2",
                    "ref_id": null
                }
            ]
        },
        {
            "text": "In de darm zijn het vooral\nCampylobacter jejuni\nen\nGiardia lamblia\ndie voor hardnekkige infecties kunnen zorgen.\nC. jejuni kan bij deze pati\u00ebnten in de darm persisteren en aanleiding geven tot terugkerende voorbijgaande bacteri\u00ebmie\u00ebn, zich uitend in veelal kortdurende koortsepisoden. Giardiasis is bij deze pati\u00ebnten een belangrijke oorzaak van gestoorde voedselopname, zich uitend in gewichtsverlies. Bij de maagpathologie en het MALT-lymfoom bij pati\u00ebnten met CVID speelt\nHelicobacter pylori een rol.",
            "cite_spans": [],
            "section": "17.2.2 Infecties bij stoornissen van de humorale afweer ::: 17.2 Stoornissen van de humorale afweer",
            "ref_spans": []
        },
        {
            "text": "De meeste virale infecties verlopen bij pati\u00ebnten met agammaglobulinemie normaal, met uitzondering van ECHO-virusinfecties (die zich manifesteren als een chronische meningo-encefalitis, soms met dermatomyositisachtig beeld) en poliomyelitis.",
            "cite_spans": [],
            "section": "17.2.2 Infecties bij stoornissen van de humorale afweer ::: 17.2 Stoornissen van de humorale afweer",
            "ref_spans": []
        },
        {
            "text": "De hoeksteen van de behandeling van pati\u00ebnten met agammaglobulinemie is de substitutie met antistof (IgG), hetzij in de vorm van een subcutane infusie, hetzij als intraveneus preparaat. Deze laatste toedieningswijze is zeker bij volwassenen het meest gebruikelijk. Plasmatoediening (waarin ook IgA en IgM) wordt afgeraden in verband met de mogelijkheid van virustransmissie (vooral hepatitis C en hiv). Naast substitutie met IgG is gerichte antimicrobi\u00eble behandeling van infecties noodzakelijk. Soms is chirurgische sanering van infectiehaarden (bronchi\u00ebctasie\u00ebn en chronische sinusitiden) aangewezen. Verder is fysiotherapeutische ondersteuning voor de luchtwegen voor veel pati\u00ebnten belangrijk.",
            "cite_spans": [],
            "section": "17.2.2 Infecties bij stoornissen van de humorale afweer ::: 17.2 Stoornissen van de humorale afweer",
            "ref_spans": []
        },
        {
            "text": "Selectieve defici\u00ebnties van immunoglobulineklassen, vooral selectieve IgA-defici\u00ebntie, zijn niet zeer zeldzaam (1:800 bloeddonoren). In de meeste gevallen is er geen verhoogde vatbaarheid voor infecties, soms ziet men soortgelijke infecties als bij agammaglobulinemie.",
            "cite_spans": [],
            "section": "17.2.2 Infecties bij stoornissen van de humorale afweer ::: 17.2 Stoornissen van de humorale afweer",
            "ref_spans": []
        },
        {
            "text": "Defici\u00ebnties van subklassen, vooral van IgG (bijv. IgG2-defici\u00ebntie), zijn relatief zeldzaam. Soms vormen ze de verklaring voor recidiverende infecties met pneumokokken en\nH. influenzae. De verklaring voor deze infecties wordt gezocht in een defecte synthese van antistoffen tegen deze gekapselde micro-organismen. Af en toe vindt men ondanks normale antistofconcentraties toch een gestoorde antistofproductie na blootstelling aan een polysacharidevaccin (het pneumokokken-polysacharidevaccin). Ook de kwaliteit van de receptoren voor het Fc-gedeelte van het IgG-molecuul op de membraan van fagocyterende cellen kan van persoon tot persoon sterk verschillen (genetisch polymorfisme). In sommige gevallen is dit een factor die (mede) bijdraagt tot het ontstaan van infecties.",
            "cite_spans": [],
            "section": "17.2.2 Infecties bij stoornissen van de humorale afweer ::: 17.2 Stoornissen van de humorale afweer",
            "ref_spans": []
        },
        {
            "text": "Het nut van immuunglobulinesubstitutie bij IgG-subklassedefici\u00ebnties staat niet vast.",
            "cite_spans": [],
            "section": "17.2.2 Infecties bij stoornissen van de humorale afweer ::: 17.2 Stoornissen van de humorale afweer",
            "ref_spans": []
        },
        {
            "text": "Een 4-jarige jongen wordt naar de kinderafdeling van een universitair medisch centrum verwezen in verband met recidiverende infecties sinds zijn vroege jeugd: in het eerste levensjaar maakte hij een hardnekkige lymphadenitis colli door. Bovendien had hij een ge\u00efmpetiginiseerd eczeem. Uit een otitis media werd\nStaphylococcus aureus gekweekt. In de daaropvolgende jaren maakte hij huidinfecties door. Ook was hij opgenomen met een pneumonie. Een recente pneumonie met holtevorming waaruit de schimmel\nAspergillus fumigatus werd gekweekt, was aanleiding tot de verwijzing. Op grond van het klinisch beeld opperde de verwijzende kinderarts al de mogelijkheid van een fagocytendefect, bijvoorbeeld chronische granulomateuze ziekte (CGD). De familieanamnese is negatief.",
            "cite_spans": [],
            "section": "Casus 17.2 ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": []
        },
        {
            "text": "In de academische kliniek laat men de fagocytenfunctie testen: de fagocytose (opname) door granulocyten is normaal, het intracellulair doden van stafylokokken blijft sterk achter. De zuurstofconsumptie en superoxideproductie door granulocyten blijken vrijwel afwezig. De diagnose wordt gesteld op CGD. Moleculair onderzoek toont een defect in het gen voor het cytochroomoxidase van de granulocyt. De pati\u00ebnt wordt ingesteld op profylaxe met co-trimoxazol, itraconazol en injecties met interferon-\u03b3 (van deze behandeling is het in onderzoek aannemelijk gemaakt dat pati\u00ebnten er baat bij hebben in termen van morbiditeit en mortaliteit).",
            "cite_spans": [],
            "section": "Casus 17.2 ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": []
        },
        {
            "text": "Zowel door kwalitatieve als kwantitatieve tekorten van fagocyterende cellen (granulocyten en monocyten/macrofagen) kunnen ernstige infecties ontstaan. Vooral tekortschieten van de functie van de neutrofiele granulocyten heeft ernstige klinische consequenties.",
            "cite_spans": [],
            "section": "Casus 17.2 ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": []
        },
        {
            "text": "\nmazeleninfluenzabrandwondenondervoedinguremiediabetes mellitus (ontregeling)reumato\u00efde artritissystemische lupus erythematodes (SLE)solide tumorgraft-versus-hostziekte\n",
            "cite_spans": [],
            "section": "Verworven stoornissen in de chemotaxie van leukocyten ::: Kwalitatieve stoornissen van de granulocytenfunctie ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": []
        },
        {
            "text": "\nDefecten van het fagocytoseproces zijn relatief zeldzaam. Bij myelodysplastische ziekten en leukemie\u00ebn wordt verminderde fagocytose door cellen van de witte reeks gezien. Het fagocytoseproces kan ook suboptimaal verlopen door defici\u00ebnte opsonisatie. Dit doet zich voor bij de agammaglobulinemie\u00ebn en sommige complementstoornissen.In de categorie \u2018defecten van het intracellulair doden\u2019 is het best bestudeerde ziektebeeld de chronische granulomateuze ziekte, een door geslachtsgebonden of autosomale overerving overgedragen aandoening. Ook bij de pati\u00ebnt in casus 17.2 werd deze aandoening gediagnosticeerd. Het moleculaire defect is een afwijking van het enzym cytochroomoxidase (of een van de daarbij benodigde accessoire eiwitten) in de celmembraan van de granulocyt en de monocyt. Als gevolg van dit defect worden geen reactieve microbicide zuurstofproducten (zoals superoxide-anion en waterstofperoxide) gevormd (zie figuur 17.2). De pati\u00ebnten lijden aan ernstige infecties van de huid, de lymfeklieren en andere weefsels, veroorzaakt door stafylokokken, gramnegatieve bacteri\u00ebn en schimmels (vooral\nAspergillus\nspp.). Als gevolg van het tekortschieten van de afbraak door fagocyterende cellen worden bij deze pati\u00ebnten vaak granulomen gezien. CGD-pati\u00ebnten worden tegenwoordig vrijwel allemaal profylactisch behandeld met co-trimoxazol en interferon-\u03b3, waardoor de prognose van de ziekte aanzienlijk verbeterd is. Om levensbedreigende aspergillusinfecties te voorkomen, wordt vaak ook profylactisch itraconazol toegediend. Bij de behandeling van infecties worden veelal antibiotica gebruikt die goed intracellulair werkzaam zijn.\n",
            "cite_spans": [],
            "section": "Verworven stoornissen in de chemotaxie van leukocyten ::: Kwalitatieve stoornissen van de granulocytenfunctie ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": [
                {
                    "start": 930,
                    "end": 934,
                    "mention": "17.2",
                    "ref_id": null
                }
            ]
        },
        {
            "text": "Wanneer om welke reden dan ook het aantal neutrofiele granulocyten verlaagd is (neutropenie ), kunnen ernstige infecties ontstaan (zie kader en tabel 17.2). Er bestaat een omgekeerde relatie tussen het aantal neutrofiele granulocyten in het perifere bloed en het risico op optreden van een infectie. Dit risico neemt duidelijk toe wanneer het aantal granulocyten daalt beneden 0,5\u00d7109/l, en neemt sterk toe onder 0,1\u00d7109/l. Met het dalen van de neutrofiele granulocyten in het bloed neemt ook de ernst van de infecties toe. Het gaat hierbij vooral om infecties veroorzaakt door bacteri\u00ebn en schimmels, micro-organismen die de huid en slijmvliezen van de pati\u00ebnt al gekoloniseerd hebben (endogene flora).",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": [
                {
                    "start": 150,
                    "end": 154,
                    "mention": "17.2",
                    "ref_id": null
                }
            ]
        },
        {
            "text": "Het risico op infecties wordt mede bepaald door bijkomende factoren. Zo is beschadiging van de eerste verdedigingslinie (slijmvliesbeschadiging door chemotherapie en bestraling; gebruik van intravasculaire en intravesicale katheters) een belangrijke risicofactor bij deze pati\u00ebnten. Bij kinderen die kankerchemotherapie krijgen is het aannemelijk gemaakt dat MBL-defici\u00ebntie bijdraagt aan het risico op ernstige infecties.",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": []
        },
        {
            "text": "Neutropenie komt aangeboren of verworven voor. Hoewel de aangeboren vormen kunnen leiden tot infectieuze problematiek, is dit zeker geen regel. Bij sommige pati\u00ebnten treedt toch een leukocytose (met neutrofilie) op wanneer dit nodig is. De pathogenese van deze stoornissen is heterogeen en de analyse hiervan is niet eenvoudig.",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": []
        },
        {
            "text": "De pati\u00ebnten met congenitale neutropenie en infecties ondervinden vaak baat bij behandeling met de groeifactor g-CSF (granulocyt colony stimulating factor); behalve een stijging van de granulocyten neemt bij deze pati\u00ebnten het aantal infecties af.",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": []
        },
        {
            "text": "Een bijzondere vorm van granulocytopenie is de cyclische neutropenie. In een periode van 14-30 dagen fluctueren de neutrofiele granulocyten bij deze pati\u00ebnten zeer sterk, waarbij voorbijgaand ernstige neutropenie bestaat. Op het laagste niveau kunnen zich infecties voordoen; vaak hebben de pati\u00ebnten dan aften op de slijmvliezen.",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": []
        },
        {
            "text": "Verworven vormen van granulocytopenie komen vaker voor dan aangeboren vormen. Pathofysiologisch zijn de verworven neutropenie\u00ebn heterogeen (tabel 17.3). De meest voorkomende vorm is de door cytotoxische medicamenten ge\u00efnduceerde granulocytopenie, zoals die optreedt tijdens de chemotherapie van leukemie en solide tumoren.",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": [
                {
                    "start": 146,
                    "end": 150,
                    "mention": "17.3",
                    "ref_id": null
                }
            ]
        },
        {
            "text": "Infecties bij pati\u00ebnten met neutropenie ontstaan sluipend, maar verlopen fulminant in de afwezigheid van granulocyten. Iedere focale infectie kan levensbedreigend zijn, doordat de verwekkers zich vrijwel ongehinderd in de bloedbaan kunnen begeven.",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": []
        },
        {
            "text": "Verwekkers van de infecties bij neutropenie zijn veelal de micro-organismen die de pati\u00ebnt al hebben gekoloniseerd. Bij pati\u00ebnten die niet eerder in het ziekenhuis opgenomen en niet aan antibiotica blootgesteld zijn geweest, gaat het vrijwel altijd om goed gevoelige micro-organismen. Bij de meeste (hemato-)oncologische pati\u00ebnten heeft echter expositie aan ziekenhuisflora plaatsgevonden en is de pati\u00ebnt ook met resistente flora uit het ziekenhuismilieu gekoloniseerd. Het frequent gebruik van breedspectrumantibiotica op afdelingen waar deze pati\u00ebnten worden opgenomen, draagt bij tot de resistentieproblematiek.",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": []
        },
        {
            "text": "De micro-organismen die infecties veroorzaken bij pati\u00ebnten met neutropenie waren vroeger de aerobe gramnegatieve staven (tabel 17.2). Door profylactisch en therapeutisch gebruik van antibiotica met sterke werkzaamheid tegen deze gramnegatieve bacteri\u00ebn is de laatste twintig jaar een verschuiving opgetreden van gramnegatieve naar grampositieve bacteri\u00eble infecties (tabel 17.2). De streptokokkeninfecties vertonen vooral samenhang met slijmvliesschade ten gevolge van chemotherapie, de\nStaphylococcus epidermidis-infecties met het gebruik van intravasale katheters. Ook komen meer schimmelinfecties voor. Door voorafgaande antibacteri\u00eble therapie wordt de eigen commensale koloniserende flora in belangrijke mate aangetast en wordt de kolonisatieresistentie (zie hoofdstuk 10.1007/978-90-313-7944-6_1) zodanig verstoord dat uitgroei van\nCandida\nspp. optreedt (zie paragraaf 17.5). Aspergillusinfecties hangen samen met de concentratie van aspergillussporen in de lucht; tijdens verbouwingswerkzaamheden in ziekenhuizen worden meer schimmelsporen in de lucht aangetroffen en op kleinere schaal kan het strooien van peper (dat aspergillussporen bevat) over het eten ook bijdragen tot dit probleem (zie paragraaf 17.5.3).",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": [
                {
                    "start": 128,
                    "end": 132,
                    "mention": "17.2",
                    "ref_id": null
                },
                {
                    "start": 374,
                    "end": 378,
                    "mention": "17.2",
                    "ref_id": null
                }
            ]
        },
        {
            "text": "Het is opvallend dat anaerobe bacteri\u00ebn slechts bij uitzondering aanleiding geven tot infecties bij pati\u00ebnten met granulocytopenie. Een goede verklaring hiervoor is niet te geven.",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": []
        },
        {
            "text": "De enige virusinfectie die bij pati\u00ebnten met neutropenie veelvuldig voorkomt, is de reactivatie van herpes simplex. Deze reactivaties hangen waarschijnlijk niet direct samen met de neutropenie maar worden teweeggebracht door chemotherapie en bestraling. De herpesaesies kunnen gemakkelijk secundair ge\u00efnfecteerd raken met bacteri\u00ebn en zo een\nporte d\u2019entr\u00e9e vormen voor gegeneraliseerde infectie.",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": []
        },
        {
            "text": "De belangrijkste lokalisaties van de infecties bij pati\u00ebnten met neutropenie zijn de huid, de farynx, de oesofagus, de luchtwegen en het anorectale gebied (figuur 17.3).",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": [
                {
                    "start": 163,
                    "end": 167,
                    "mention": "17.3",
                    "ref_id": null
                }
            ]
        },
        {
            "text": "De geringe ontstekingsreactie leidt ertoe dat de klachten, zeker initieel, vaak gering zijn. Het betekent echter dat men klachten als pijn in de mond of de keel, passageklachten van de slokdarm, last van een aambei en pijn bij defecatie zeer serieus moet nemen. Koorts is altijd een reden voor minutieus en volledig lichamelijk onderzoek. De insteekopening van infuusnaalden en intravasculaire katheters dient dagelijks te worden ge\u00efnspecteerd. Ook uit een niet zichtbaar ontstoken insteekplaats kan overigens een bacteri\u00ebmie of candidemie ontstaan.",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": []
        },
        {
            "text": "Wanneer de granulocytopo\u00ebse weer op gang komt, worden niet zelden ontstekingsverschijnselen gezien die er tijdens de granulocytopenie niet waren, bijvoorbeeld bij de chronische gedissemineerde candidiasis. Tijdens de granulocytopenische episode is er uitzaaiing van\nCandida\nspp. opgetreden. Door negatief blijven van de bloedkweken is de diagnose niet gesteld. Bij toename van de granulocyten en dus van het ontstekingsinfiltraat ontstaan er echografisch gemakkelijk te visualiseren haarden, onder andere in lever en milt (figuur 17.4).",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": [
                {
                    "start": 530,
                    "end": 534,
                    "mention": "17.4",
                    "ref_id": null
                }
            ]
        },
        {
            "text": "Bij verdenking op een infectie bij een pati\u00ebnt met neutropenie moeten behalve bloedkweken ook kweken worden afgenomen van potenti\u00eble foci van infectie. Als de pati\u00ebnt een centraalveneuze katheter heeft, worden ook kweken uit deze katheter afgenomen om na te gaan of hij ge\u00efnfecteerd is.",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": []
        },
        {
            "text": "Bij het bestaan van huidlaesies heeft microbiologisch onderzoek van een punctaat of een ponsbiopt een goede opbrengst: hiermee kan de diagnose ecthyma gangraenosum (huidlaesie veroorzaakt door\nPseudomonas aeruginosa, soms door andere gramnegatieve bacteri\u00ebn), candidastrooihaard en gedissemineerde herpes simplex worden gesteld (figuur 17.5).",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": [
                {
                    "start": 336,
                    "end": 340,
                    "mention": "17.5",
                    "ref_id": null
                }
            ]
        },
        {
            "text": "Sinds het begin van de jaren zeventig worden pati\u00ebnten met neutropenie in de meeste centra in enige vorm van beschermende isolatie verpleegd. Daarnaast worden profylactisch antibiotica toegediend om de endogene flora op de slijmvliezen te elimineren of te onderdrukken.",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": []
        },
        {
            "text": "Gezien de ernst van de infecties bij granulocytopenie en de diagnostische problemen die zich bij deze pati\u00ebnten voordoen, wordt bij verdenking op infectie direct met antimicrobi\u00eble behandeling begonnen. De resultaten van microbiologisch onderzoek worden niet afgewacht. Zo lang de verwekker niet bekend is, wordt doorgaans gekozen voor een behandeling van de meest levensbedreigende gramnegatieve staven. Hiervoor zijn breedspectrumcefalosporinen of carbapenems geschikt. Een behandeling van de weinig virulente\nS. epidermidis wordt doorgaans pas begonnen bij een positieve kweek.",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": []
        },
        {
            "text": "Indicaties voor het beginnen met systemische antifungale therapie zijn het negatief blijven van de kweken in combinatie met het niet op antibiotica reageren van de koorts en ziekteverschijnselen, of als er longinfiltraten ontstaan die passen bij een aspergillusinfectie (zie paragraaf 17.5.3 en figuur 17.6). In toenemende mate wordt voor de diagnostiek van invasieve aspergillose gebruikgemaakt van het aantonen van circulerend aspergillusantigeen, het zogenoemde galactomannaan , en van beeldvorming door middel van hoogresolutie- (HR) CT-scan van de longen. Galactomannaan is een celwandbestanddeel van\nAspergillus dat vrijkomt bij groei van de schimmel en aangetoond kan worden in het bloed of in BAL-vloeistof. Bij pati\u00ebnten die behandeld worden voor een hematologische maligniteit kan gedurende de periode van granulocytopenie de aanwezigheid van galactomannaan in het bloed prospectief gemonitord worden, bijvoorbeeld tweemaal per week. Wanneer het antigeen wordt aangetroffen, wordt vervolgens een HR-CT scan van de long gemaakt. Bij\nAspergillus (maar ook bij enkele andere infecties) is bij neutropenische pati\u00ebnten vaak een haardvormige afwijking (nodus) te zien op de CT-scan, soms omgeven door een grijs gebied (haloteken). Als de infectie verder gevorderd is kan beginnende holtevorming zichtbaar zijn (air-crescentteken). De benadering om op basis van biologische merkers pati\u00ebnten met aspergillusinfectie op te sporen en te behandelen wordt een pre-emptieve benadering genoemd.",
            "cite_spans": [],
            "section": "Kwantitatieve tekorten van neutrofiele granulocyten ::: 17.3.1 Tekortschieten van de fagocytenfunctie  ::: 17.3 Stoornissen van de cellulaire afweer",
            "ref_spans": [
                {
                    "start": 302,
                    "end": 306,
                    "mention": "17.6",
                    "ref_id": null
                }
            ]
        },
        {
            "text": "Naturalkillercellen (NK-cellen) kunnen op niet-specifieke wijze cellen doden die met virus ge\u00efnfecteerd zijn. Zij gebruiken daarvoor eiwitten (perforinen) die in hun cytoplasmakorrels liggen opgeslagen; deze perforinen kunnen op analoge wijze als het membraanattackcomplex van het complementsysteem gaten in de membraan van de te doden cel maken. De klinische betekenis van deze cellen bij de afweer tegen infecties is onduidelijk. Pati\u00ebnten met een defici\u00ebntie van NK-cellen kunnen lijden aan recidiverende herpesinfecties.",
            "cite_spans": [],
            "section": "17.3.2 Stoornissen van de functie van naturalkillercellen ::: 17.3 Stoornissen van de cellulaire afweer",
            "ref_spans": []
        },
        {
            "text": "Er wordt een 47-jarige man opgenomen met piekende koorts die in de loop van een maand is ontstaan. In de maanden ervoor had hij klachten van vermoeidheid en nachtzweten. Bij lichamelijk onderzoek maakt hij een matig zieke indruk; lever en milt zijn iets vergroot. Het laboratoriumonderzoek toont een lichte normocytaire anemie, een leukocytose van 13,0\u00d7109/l met 46% lymfocyten. Het trombocytenaantal is 110\u00d7109/l en de bse is 67 mm. Behalve een marginaal verhoogd LDH zijn er verder geen afwijkingen in het laboratoriumonderzoek. De bloedkweken blijven steriel. Klinisch wordt er gedacht aan een infectieziekte of aan een hematologische maligniteit. Men verricht een beenmergpunctie; microscopie van het punctaat past bij een \u2018hairy cell\u2019-leukemie. De kweek van dit materiaal vertoont na enkele weken groei van een mycobacterie, die vervolgens wordt gedetermineerd als\nMycobacterium avium. Zowel voor deze infectie als voor de hairy-cell-leukemie wordt de ge\u00ebigende behandeling ingesteld.",
            "cite_spans": [],
            "section": "Casus 17.3 ::: 17.3.3 Stoornissen van de T-lymfocyten en macrofagen ::: 17.3 Stoornissen van de cellulaire afweer",
            "ref_spans": []
        },
        {
            "text": "Cellulaire immuniteit komt tot stand door een complexe interactie tussen antigeen, antigeenpresenterende cellen (dendritische cellen en macrofagen) en T-lymfocyten (zie hiervoor een leerboek immunologie).",
            "cite_spans": [],
            "section": "Casus 17.3 ::: 17.3.3 Stoornissen van de T-lymfocyten en macrofagen ::: 17.3 Stoornissen van de cellulaire afweer",
            "ref_spans": []
        },
        {
            "text": "Stoornissen van de cellulaire immuniteit zijn aangeboren of verworven. De defecten kunnen berusten op stoornissen van de T-lymfocyten, van de macrofagen of van de moleculen die de interacties tussen deze cellen verzorgen. Aangezien zowel T-lymfocyten als macrofagen interacties hebben met B-lymfocyten, ziet men soms dat niet alleen de cellulaire immuniteit gestoord is, maar dat ook de humorale immuniteit defecten vertoont; dit wordt aangeduid als gecombineerde immunodefici\u00ebntie.",
            "cite_spans": [],
            "section": "Casus 17.3 ::: 17.3.3 Stoornissen van de T-lymfocyten en macrofagen ::: 17.3 Stoornissen van de cellulaire afweer",
            "ref_spans": []
        },
        {
            "text": "Aangeboren stoornissen van de cellulaire immuniteit zijn zeldzaam. Meestal betreft dit de T-lymfocyt (bijv. bij de adenosinedeaminase-defici\u00ebntie en bij de purinenucleosidefosforylase-defici\u00ebntie ). Recentelijk zijn genetische defecten van de interferon-\u03b3-receptor en van interleukine (IL)-12 dat de interferon-\u03b3-productie aanzet beschreven (fig. 17.7); deze defecten gaan gepaard met mycobacteri\u00eble infecties. Voor een gedetailleerde beschrijving van de aangeboren (syndromale) defecten wordt verwezen naar de leerboeken voor kindergeneeskunde en immunologie.",
            "cite_spans": [],
            "section": "Casus 17.3 ::: 17.3.3 Stoornissen van de T-lymfocyten en macrofagen ::: 17.3 Stoornissen van de cellulaire afweer",
            "ref_spans": [
                {
                    "start": 347,
                    "end": 351,
                    "mention": "17.7",
                    "ref_id": null
                }
            ]
        },
        {
            "text": "Verworven afwijkingen zijn vrijwel altijd secundair aan een andere ziekte of het gevolg van een behandeling. Van deze defecten is niet altijd duidelijk van welk celtype de functie gestoord is. Men vindt gestoorde cellulaire immuniteit bij:",
            "cite_spans": [],
            "section": "Casus 17.3 ::: 17.3.3 Stoornissen van de T-lymfocyten en macrofagen ::: 17.3 Stoornissen van de cellulaire afweer",
            "ref_spans": []
        },
        {
            "text": "\nmaligne lymfoproliferatieve ziekten;SLE;chronische nierinsuffici\u00ebntie;alcoholisme en levercirrose;ondervoeding;virale infecties (hiv, cytomegalovirus, virale hepatitis, humaan herpesvirus 6) (zie hfdst. 9 en 10);gebruik van bepaalde immunosuppressiva (glucocorticostero\u00efden, ciclosporine, cyclofosfamide, methotrexaat, antithymocytenglobuline).\n",
            "cite_spans": [],
            "section": "Casus 17.3 ::: 17.3.3 Stoornissen van de T-lymfocyten en macrofagen ::: 17.3 Stoornissen van de cellulaire afweer",
            "ref_spans": []
        },
        {
            "text": "De hier beschreven pati\u00ebnt met de hairy-cell-leukemie (casus 17.3) valt in de eerste categorie. Als gevolg van de hairy-cell-leukemie is een ernstige stoornis van de cellulaire immuniteit ontstaan met een duidelijk tekortschietende productie van interferon-\u03b3, leidend tot een verhoogde vatbaarheid voor mycobacteri\u00ebn zoals\nMycobacterium avium\n.",
            "cite_spans": [],
            "section": "Casus 17.3 ::: 17.3.3 Stoornissen van de T-lymfocyten en macrofagen ::: 17.3 Stoornissen van de cellulaire afweer",
            "ref_spans": []
        },
        {
            "text": "\nM. avium is een typische opportunistische pathogeen (m.a.w. een micro-organisme dat van een afweerstoornis van de gastheer gebruik moet maken om de kans te krijgen om een infectie te veroorzaken). Wanneer de cellulaire immuniteit intact is, ziet men vrijwel nooit een infectie met dit micro-organisme. M. avium behoort tot de facultatief intracellulaire micro-organismen. Dit zijn micro-organismen die intracellulair in macrofagen kunnen overleven en zich vermenigvuldigen wanneer deze cellen niet worden geactiveerd door cytokinen van T-lymfocyten. Worden de macrofagen wel adequaat geactiveerd door cytokinen (IL-12, interferon-\u03b3 en tumornecrosefactor), dan zijn ze in staat deze micro-organismen te doden. Het belang van deze factoren wordt duidelijk uit onderzoek bij families met ernstige\nM. avium-infecties en afwijkingen in de interferon-\u03b3-IL-12-route. Tijdens de activatie van macrofagen met interferon-\u03b3 worden oxidatieve en niet-oxidatieve bactericide mechanismen geactiveerd (figuur 17.7).",
            "cite_spans": [],
            "section": "Casus 17.3 ::: 17.3.3 Stoornissen van de T-lymfocyten en macrofagen ::: 17.3 Stoornissen van de cellulaire afweer",
            "ref_spans": [
                {
                    "start": 995,
                    "end": 999,
                    "mention": "17.7",
                    "ref_id": null
                }
            ]
        },
        {
            "text": "De verschillende facultatief intracellulaire micro-organismen met hun preferente infectielokalisatie bij pati\u00ebnten met verminderde cellulaire immuniteit staan aangegeven in figuur 17.8.",
            "cite_spans": [],
            "section": "Casus 17.3 ::: 17.3.3 Stoornissen van de T-lymfocyten en macrofagen ::: 17.3 Stoornissen van de cellulaire afweer",
            "ref_spans": [
                {
                    "start": 180,
                    "end": 184,
                    "mention": "17.8",
                    "ref_id": null
                }
            ]
        },
        {
            "text": "Een tweede groep micro-organismen die bij stoornissen van de cellulaire immuniteit infecties veroorzaken, wordt gevormd door de micro-organismen die onder normale omstandigheden door cytotoxische T-lymfocyten worden gedood. Dit zijn veelal virussen zoals herpessimplexvirus , varicellazostervirus , cytomegalovirus en wellicht ook humaan herpesvirus 8 . Hier is dus het optreden van de virale infecties een gevolg van een gestoorde cellulaire immuniteit. Eerder werd aangegeven dat bepaalde virussen zelf ook de cellulaire immuniteit kunnen aantasten.",
            "cite_spans": [],
            "section": "Casus 17.3 ::: 17.3.3 Stoornissen van de T-lymfocyten en macrofagen ::: 17.3 Stoornissen van de cellulaire afweer",
            "ref_spans": []
        },
        {
            "text": "Een 30-jarige man is al vijf jaar in remissie van de ziekte van Hodgkin (wegens deze ziekte onderging hij destijds een stageringslaparotomie en splenectomie); hij komt \u2019s avonds ziek thuis van zijn werk. Hij heeft een koude rilling gehad en heeft hoge koorts. Hij neemt paracetamol en gaat naar bed. De volgende morgen kan hij niet op zijn benen staan. Zijn huid is vlekkerig. De huisarts wordt gebeld. Deze stelt hypotensie, een tachycardie van 144/min en livedo reticularis vast. Hij laat de pati\u00ebnt onmiddellijk opnemen. Bij opname wordt een zeer zieke pati\u00ebnt gezien. Er zijn geen tekenen van endocarditis. Na het afnemen van twee bloedkweken wordt op verdenking van een fulminante sepsis bij status na splenectomie direct gestart met hoge doses amoxicilline i.v. Bovendien wordt de shock bestreden. In de bloeduitstrijk worden diplokokken gezien (en op grond hiervan wordt de therapie veranderd in benzylpenicilline). In de loop van de volgende dag klaagt de pati\u00ebnt over een visusstoornis rechts; de oogarts stelt een endoftalmitis vast. De bloedkweken zijn positief voor\nS. pneumoniae. Bij navraag ontving pati\u00ebnt destijds wel pneumokokkenvaccin.",
            "cite_spans": [],
            "section": "Casus 17.4 ::: 17.4 Gecombineerde defecten",
            "ref_spans": []
        },
        {
            "text": "Pati\u00ebnten die een splenectomie hebben ondergaan, lopen een verhoogd risico op fulminante bacteri\u00eble infecties, vooral veroorzaakt door pneumokokken,\nH. influenzae en meningokokken. Het additionele risico hierop is het grootst bij kinderen en bij pati\u00ebnten met status na splenectomie wegens een hematologische maligniteit, en relatief klein bij pati\u00ebnten die een miltextirpatie ondergingen wegens een traumatische miltruptuur. Men neemt aan dat er bij deze laatste categorie pati\u00ebnten toch nog enige miltfunctie is als gevolg van de bij het trauma opgetreden splenosis peritonei (uitzaaiing van miltweefsel in het buikvlies).",
            "cite_spans": [],
            "section": "17.4.1 Splenectomie ::: 17.4 Gecombineerde defecten",
            "ref_spans": []
        },
        {
            "text": "Bij gesplenectomeerde pati\u00ebnten komt voorts een zeldzame infectie voor die wordt veroorzaakt door een gramnegatief staafje dat vooral door hondenbeten wordt overgebracht. Deze bacterie,\nCapnocytophaga canimorsus\n, is penicillinegevoelig en groeit in het laboratorium langzaam. De pati\u00ebnten met een infectie met deze bacterie vertonen het beeld van een ernstige sepsis met diffuse intravasale stolling en huidnecrose (figuur 17.9).",
            "cite_spans": [],
            "section": "17.4.1 Splenectomie ::: 17.4 Gecombineerde defecten",
            "ref_spans": [
                {
                    "start": 424,
                    "end": 428,
                    "mention": "17.9",
                    "ref_id": null
                }
            ]
        },
        {
            "text": "Voorts wordt na splenectomie in zeldzame gevallen babesiose gezien, een infectie veroorzaakt door\nBabesia, een door teken overgedragen protozo\u00f6n dat een malaria-achtig ziektebeeld veroorzaakt. Dit micro-organisme komt vooral in de Verenigde Staten voor, maar is ook in Europa beschreven.",
            "cite_spans": [],
            "section": "17.4.1 Splenectomie ::: 17.4 Gecombineerde defecten",
            "ref_spans": []
        },
        {
            "text": "De verklaring voor de verhoogde gevoeligheid voor infecties na splenectomie is niet eenvoudig te geven. In de eerste plaats is de milt een belangrijke zeef door de aanwezigheid van weefselmacrofagen in strategische posities. Bovendien speelt de milt een belangrijke rol in de antistofvorming. Bij gesplenectomeerden wordt een gestoorde productie van antistoffen tegen pneumokokken en andere T-celonafhankelijke antigenen gevonden. Er is dus een defici\u00ebnte opsonisatie. De milt zou bovendien nog een fagocytosebevorderend peptide, tuftsine, produceren.",
            "cite_spans": [],
            "section": "17.4.1 Splenectomie ::: 17.4 Gecombineerde defecten",
            "ref_spans": []
        },
        {
            "text": "Bij sikkelcelanemie worden eveneens fulminante pneumokokkeninfecties gezien.",
            "cite_spans": [],
            "section": "17.4.1 Splenectomie ::: 17.4 Gecombineerde defecten",
            "ref_spans": []
        },
        {
            "text": "Als gevolg van multipele miltinfarcten bestaat bij deze pati\u00ebnten een functionele asplenie; daarnaast is er een complementstoornis bij deze ziekte beschreven (zie eerder in dit hoofdstuk). Bij sikkelcelanemie worden bovendien ernstige salmonella-infecties (osteomyelitiden) gezien.",
            "cite_spans": [],
            "section": "17.4.1 Splenectomie ::: 17.4 Gecombineerde defecten",
            "ref_spans": []
        },
        {
            "text": "Vanwege het verhoogde infectierisico na splenectomie wordt vaccinatie met pneumokokkenvaccin en eventueel met haemophilus-conjugaatvaccin aangeraden. Bij voorkeur en zo mogelijk wordt de vaccinatie enkele weken v\u00f3\u00f3r de splenectomie gegeven. Tot voor kort was uitsluitend het polyvalente pneumokokken-polysacharidevaccin (gericht tegen 23 typen pneumokokken) beschikbaar. De bescherming door dit pneumokokkenvaccin is partieel, kortdurend (3-5 jaar) en zonder boostereffect. Dit komt doordat het een zogenoemd thymusonafhankelijk vaccin is. Inmiddels is er een pneumokokken-conjugaatvaccin beschikbaar dat wel thymusafhankelijk is. Dit vaccin geeft dus een betere immuunrespons, met boostereffect en geheugen, maar beschermt slechts tegen een beperkt aantal typen pneumokokken. De exacte plaats van dit vaccin bij de pati\u00ebnt die een splenectomie ondergaat of heeft ondergaan, is nog niet duidelijk. Gezien de beperkte bescherming van de vaccins wordt bij gesplenectomeerde pati\u00ebnten met een hematologische ziekte en vooral bij kleine kinderen dikwijls profylaxe met een penicilline gegeven. In verband met het risico van\nH. influenzae-infecties is amoxicilline het middel van keuze. Een alternatief voor deze continue profylaxe is ervoor te zorgen dat de pati\u00ebnt een voorraad amoxicilline thuis heeft en ge\u00efnstrueerd is om bij plotseling optredende koorts hier direct mee te beginnen.",
            "cite_spans": [],
            "section": "17.4.1 Splenectomie ::: 17.4 Gecombineerde defecten",
            "ref_spans": []
        },
        {
            "text": "Bij een reeks ziekten die lijken te predisponeren voor het ontstaan van infecties, blijkt de afweer op diverse fronten stoornissen te vertonen. Dit geldt onder andere voor aandoeningen als diabetes mellitus en ondervoeding. Ook behandelingen als chronische ambulante peritoneale dialyse, beenmergtransplantatie en medicamenteuze therapie met immunosuppressieve medicatie kunnen op uiteenlopende plaatsen aangrijpen (tabel 17.4). Dit uit zich in verschillende infectieuze complicaties. Hoe diverse aspecten van de afweer gelijktijdig kunnen worden aangetast, wordt ge\u00efllustreerd aan het effect van glucocortico\u00efden. Zoals in de tabel is aangegeven, interfereren deze geneesmiddelen met de functie van fagocyterende cellen (chemotaxie en bactericidie van granulocyten en monocyten) en met de cellulaire immuniteit (op het niveau van de T-cel, de macrofaag en de activerende cytokinen). Hieraan valt nog toe te voegen dat ook de eerste verdedigingslinie inboet aan kwaliteit (atrofie van de huid en verminderde reparatie). Wanneer deze farmaca in een cumulatieve dosis van meer dan 700 mg worden gegeven, kan men infecties verwachten. Het gaat hier om infecties die worden veroorzaakt door flora die de huid koloniseert (stafylokokken, streptokokken en\nCandida\nspp.) en die berusten op de stoornissen van de eerste verdedigingslinie en de fagocytaire afweer. Ook treden infecties op die men ziet bij gestoorde cellulaire immuniteit.",
            "cite_spans": [],
            "section": "17.4.2 Overige defecten ::: 17.4 Gecombineerde defecten",
            "ref_spans": [
                {
                    "start": 422,
                    "end": 426,
                    "mention": "17.4",
                    "ref_id": null
                }
            ]
        },
        {
            "text": "\nP. jiroveci\n(vroeger P. carinii) werd lang als een parasitair protozo\u00f6n beschouwd op grond van morfologie en gevoeligheid voor antimicrobi\u00eble middelen, maar blijkt \u2013 bij vergelijkend DNA-onderzoek \u2013 een schimmel te zijn. Het eencellige micro-organisme komt voor als dunwandige trofozo\u00efet of als dikwandige cyste waarin de deling plaatsvindt.",
            "cite_spans": [],
            "section": "17.5.1 Infecties door Pneumocystis jirovecii  ::: 17.5 Enkele belangrijke opportunistische infecties",
            "ref_spans": []
        },
        {
            "text": "\nPneumocystis komt wereldwijd voor bij mensen en zoogdieren, maar infectie is soortspecifiek. De verspreiding is waarschijnlijk aerogeen. Hoewel\nPneumocystis niet wordt gevonden in de longen van gezonde personen, zijn serologische reacties bij ongeveer de helft van de Nederlandse bevolking positief. Alveolaire macrofagen geactiveerd door CD4-positieve T-cellen worden beschouwd als de belangrijkste afweercellen tegen\nPneumocystis. Belangrijke mediatoren in dit proces zijn interferon-\u03b3 en TNF-\u03b1.",
            "cite_spans": [],
            "section": "17.5.1 Infecties door Pneumocystis jirovecii  ::: 17.5 Enkele belangrijke opportunistische infecties",
            "ref_spans": []
        },
        {
            "text": "Pneumocystose treedt op bij pati\u00ebnten met een gestoorde cellulaire immuniteit (zie eerder in dit hoofdstuk). Met hiv ge\u00efnfecteerde pati\u00ebnten zijn dan ook de belangrijkste risicogroep voor een infectie met\nP. jiroveci, maar ook andere stoornissen in de cellulaire immuniteit (zie tabel 17.4) geven aanleiding tot deze infectie.",
            "cite_spans": [],
            "section": "17.5.1 Infecties door Pneumocystis jirovecii  ::: 17.5 Enkele belangrijke opportunistische infecties",
            "ref_spans": [
                {
                    "start": 285,
                    "end": 289,
                    "mention": "17.4",
                    "ref_id": null
                }
            ]
        },
        {
            "text": "\nP. jiroveci-infectie treedt op in de longen en veroorzaakt een meestal dubbelzijdige pneumonie (vaak nog aangeduid als PCP, de afkorting van\nPneumocystis jirovecii-pneumonie), hoewel in zeldzame gevallen ook extrapulmonale manifestaties kunnen voorkomen. Pneumocysten bevinden zich in het alveolaire lumen, waar ze zich vermenigvuldigen.",
            "cite_spans": [],
            "section": "17.5.1 Infecties door Pneumocystis jirovecii  ::: 17.5 Enkele belangrijke opportunistische infecties",
            "ref_spans": []
        },
        {
            "text": "De pneumonie presenteert zich doorgaans met een matig hoge koorts, een droge hoest en dyspnoe die al enkele dagen bestaat. Bloedgasanalyse vertoont een relatief ernstige hypoxie en op de r\u00f6ntgenfoto ziet men dubbelzijdige alveolaire en interstiti\u00eble afwijkingen, klassiek vanuit de hilus van de long.",
            "cite_spans": [],
            "section": "17.5.1 Infecties door Pneumocystis jirovecii  ::: 17.5 Enkele belangrijke opportunistische infecties",
            "ref_spans": []
        },
        {
            "text": "Door microscopisch onderzoek van materiaal dat is verkregen via een bronchoalveolaire lavage (BAL) is de diagnose te stellen. Meestal geeft de pati\u00ebnt geen sputum op; de sensitiviteit van sputumonderzoek is lager dan die van BAL. De eenvoudigste en gevoeligste methode is detectie met behulp van specifieke fluorescerende monoklonale antistoffen. Daarnaast is na een giemsa- of zilverkleuring\nPneumocystis onder de lichtmicroscoop aantoonbaar. Gaandeweg is er ook meer ervaring opgedaan met PCR op speeksel of mondspoeling.",
            "cite_spans": [],
            "section": "17.5.1 Infecties door Pneumocystis jirovecii  ::: 17.5 Enkele belangrijke opportunistische infecties",
            "ref_spans": []
        },
        {
            "text": "Het middel van eerste keus is trimethoprim-sulfamethoxazol (co-trimoxazol). Vooral bij aidspati\u00ebnten wordt een toxicodermie gezien op de sulfacomponent. Bij pati\u00ebnten met ernstige hypoxie worden corticostero\u00efden aan de antimicrobi\u00eble medicatie toegevoegd. Een alternatief voor co-trimoxazol is pentamidine. Aidspati\u00ebnten en alle pati\u00ebnten die al eens een PCP hebben gehad, krijgen profylaxe met co-trimoxazol (eventueel pentamidine per inhalatie) zo lang de cellulaire immuniteit gestoord is.",
            "cite_spans": [],
            "section": "17.5.1 Infecties door Pneumocystis jirovecii  ::: 17.5 Enkele belangrijke opportunistische infecties",
            "ref_spans": []
        },
        {
            "text": "Cryptokokkose is een systemische infectie met de gist\nC. neoformans\n. De gistcellen zijn rond of ovaal en bevatten een mucopolysacharidewand. Het micro-organisme veroorzaakt vooral infecties bij pati\u00ebnten met een gestoorde cellulaire immuniteit, met aidspati\u00ebnten als belangrijkste groep. De meest voorkomende infectie is chronische of acute meningitis, maar cryptokokkose van de longen of de huid kan eveneens optreden.\nC. neoformans komt wereldwijd voor, met hoge concentraties in vogeluitwerpselen.",
            "cite_spans": [],
            "section": "17.5.2 Infecties door Cryptococcus ::: 17.5 Enkele belangrijke opportunistische infecties",
            "ref_spans": []
        },
        {
            "text": "Klachten van een\nC. neoformans-infectie in het centraal zenuwstelsel kunnen plotseling beginnen, maar zich ook uitstrekken over weken of zelfs maanden met tussendoor symptoomloze intervallen. Klachten bestaan uit hoofdpijn, misselijkheid, duizeligheid, prikkelbaarheid en gedragsverandering. Koorts is vaak afwezig; zowel subfebriele als piekende temperatuur komt voor. Nekstijfheid is minimaal of afwezig.",
            "cite_spans": [],
            "section": "17.5.2 Infecties door Cryptococcus ::: 17.5 Enkele belangrijke opportunistische infecties",
            "ref_spans": []
        },
        {
            "text": "De diagnose wordt gesteld op de afwijkende liquor met een milde leukocytose (vnl. mononucleair) en vrijwel altijd een duidelijk verlaagd glucose. De gist is vaak met microscopie na kleuring met Oost-Indische inkt aantoonbaar; kweek of een specifieke agglutinatietest waarmee kapselantigenen worden aangetoond is bewijzend.",
            "cite_spans": [],
            "section": "17.5.2 Infecties door Cryptococcus ::: 17.5 Enkele belangrijke opportunistische infecties",
            "ref_spans": []
        },
        {
            "text": "Het middel van keuze voor behandeling is amfotericine B, samen met flucytosine. Na enkele weken wordt deze toxische behandeling omgezet in fluconazol. Vooral bij aidspati\u00ebnten wordt deze behandeling gevolgd door langdurige secundaire profylaxe met fluconazol.",
            "cite_spans": [],
            "section": "17.5.2 Infecties door Cryptococcus ::: 17.5 Enkele belangrijke opportunistische infecties",
            "ref_spans": []
        },
        {
            "text": "\nAspergillus spp. zijn wijdverspreid voorkomende filamenteuze schimmels; de meeste opportunistische infecties worden veroorzaakt door\nAspergillus fumigatus\n. Sporen in de lucht zijn de bron van infectie voor de mens. Aspergillose kan voorkomen bij pati\u00ebnten met pre-existente anatomische afwijkingen in de long en bij pati\u00ebnten met een tekortschietende fagocytenfunctie (zie paragraaf 17.3.1).",
            "cite_spans": [],
            "section": "17.5.3 Invasieve aspergillose  ::: 17.5 Enkele belangrijke opportunistische infecties",
            "ref_spans": []
        },
        {
            "text": "Een genetisch polymorfisme van TLR4 (zie paragraaf 17.1) draagt bij verder gepredisponeerde pati\u00ebnten bij aan het risico op invasieve aspergillose.",
            "cite_spans": [],
            "section": "17.5.3 Invasieve aspergillose  ::: 17.5 Enkele belangrijke opportunistische infecties",
            "ref_spans": []
        },
        {
            "text": "Nadat de sporen zijn ge\u00efnhaleerd, groeit de schimmel in concentrische ringen in sinussen, bronchi\u00ebctasie\u00ebn of andere pre-existente holten in de long. Bij deze pati\u00ebnten kan groei plaatsvinden in de omringende weefsels (inclusief bloedvaten) met verwoesting van aangrenzende anatomische structuren (invasieve aspergillose).",
            "cite_spans": [],
            "section": "17.5.3 Invasieve aspergillose  ::: 17.5 Enkele belangrijke opportunistische infecties",
            "ref_spans": []
        },
        {
            "text": "Aspergillose presenteert zich doorgaans als een aandoening die gelokaliseerd is in sinussen of longen, waarbij versleping door het hele lichaam kan optreden. Zeldzame andere lokalisaties zijn onder andere het centrale zenuwstelsel, het oog, de huid en de botten.",
            "cite_spans": [],
            "section": "17.5.3 Invasieve aspergillose  ::: 17.5 Enkele belangrijke opportunistische infecties",
            "ref_spans": []
        },
        {
            "text": "Bij een lokalisatie in de longen van pati\u00ebnten met neutropenie varieert het beeld van een bronchopneumonie met holtevorming tot invasieve groei, waarbij bij doorgroei in de vaten hemopto\u00eb kan optreden. Symptomen kunnen acuut beginnen met hoge koorts en hoest, en de pneumonie kan een fulminant beloop hebben.",
            "cite_spans": [],
            "section": "17.5.3 Invasieve aspergillose  ::: 17.5 Enkele belangrijke opportunistische infecties",
            "ref_spans": []
        },
        {
            "text": "Belangrijkste hulpmiddelen bij vroege diagnostiek zijn beeldvorming door een CT-scan van de long en het aantonen van het galactomannaan. Positieve microscopie (hyfen, zie figuur 17.10) of kweekresultaten van histologische weefsel bevestigen de diagnose.",
            "cite_spans": [],
            "section": "17.5.3 Invasieve aspergillose  ::: 17.5 Enkele belangrijke opportunistische infecties",
            "ref_spans": [
                {
                    "start": 178,
                    "end": 183,
                    "mention": "17.10",
                    "ref_id": null
                }
            ]
        },
        {
            "text": "Behandeling van invasieve aspergillose geschiedt met voriconazol, waarbij de respons van pati\u00ebnten significant beter was vergeleken met behandeling met conventioneel amfotericine B. Profylaxe met een andere azool, posaconazol, was effectief om schimmelinfecties te voorkomen bij pati\u00ebnten met acute myelo\u00efde leukemie en myelodysplastisch syndroom gedurende neutropenische episoden en bij pati\u00ebnten die behandeld worden voor graft-versus-hostziekte. Preventie vindt ook plaats door verpleging in ruimten met gefilterde (sporenvrije) lucht. Onlangs werd ontdekt dat\nAspergillus resistent kan worden tegen azolen, wat in Nederland bij ongeveer 4,5% van de gekweekte stammen het geval is. In dat geval kan beter behandeld worden met een middel met een ander aangrijpingspunt, zoals een lipideformulering van amfotericine B.",
            "cite_spans": [],
            "section": "17.5.3 Invasieve aspergillose  ::: 17.5 Enkele belangrijke opportunistische infecties",
            "ref_spans": []
        },
        {
            "text": "\nCandida\nspp. en in het bijzonder\nC. albicans\nzijn gisten waardoor de mens frequent wordt gekoloniseerd. De mate van kolonisatie neemt toe wanneer de pati\u00ebnt met antibiotica wordt behandeld die de koloniserende bacteri\u00ebn doden. Bij een verstoorde fagocytenfunctie (zie paragraaf 17.3) ontstaat een verhoogd risico voor het invasief worden van dit micro-organisme, vooral wanneer tevens de eerste verdedigingslinie wordt beschadigd (zie paragraaf 17.1). Men ziet dit wanneer de huid wordt gepenetreerd met intravasale lijnen of de slijmvliezen worden beschadigd door cytostatische behandelingen. Bij gestoorde T-celimmuniteit (bijv. bij aids) wordt vooral oppervlakkige, mucocutane candidiasis gezien.",
            "cite_spans": [],
            "section": "17.5.4 Candidiasis  ::: 17.5 Enkele belangrijke opportunistische infecties",
            "ref_spans": []
        },
        {
            "text": "Voorbeelden van ernstige oppervlakkige candidiasis zijn een infectie van de mond-keelholte (spruw ) met het optreden van een mucositis, en van de oesofagus (candida-oesofagitis ) \u2013 een ernstige vorm komt voor bij pati\u00ebnten met de immuundefici\u00ebntie chronische mucocutane candidiasis.",
            "cite_spans": [],
            "section": "17.5.4 Candidiasis  ::: 17.5 Enkele belangrijke opportunistische infecties",
            "ref_spans": []
        },
        {
            "text": "Voorbeelden van diepe candida-infecties zoals die voorkomen bij fagocytendisfunctie en neutropenie, zijn meningitis en de systemische of gedissemineerde candidiasis waarbij in verschillende organen candidahaarden worden gevonden (zie figuur 17.4).",
            "cite_spans": [],
            "section": "17.5.4 Candidiasis  ::: 17.5 Enkele belangrijke opportunistische infecties",
            "ref_spans": [
                {
                    "start": 241,
                    "end": 245,
                    "mention": "17.4",
                    "ref_id": null
                }
            ]
        },
        {
            "text": "Hoewel microscopie en kweek van diverse materialen de belangrijkste diagnostische hulpmiddelen zijn, blijft de diagnose moeilijk. Bij hematogene verspreiding is het nuttig om met oogspiegelen te zoeken naar haardjes in de retina (candida-endoftalmitis ). De behandeling bestaat in eerste instantie uit een echinocandine, zoals caspofungine of anidulafungine, bij ernstig zieke pati\u00ebnten of bij infecties door azoolresistente\nCandida\nspp. (C. krusei, C. glabrata). In andere gevallen kan behandeld worden met fluconazol.",
            "cite_spans": [],
            "section": "17.5.4 Candidiasis  ::: 17.5 Enkele belangrijke opportunistische infecties",
            "ref_spans": []
        },
        {
            "text": "Atypische mycobacteri\u00ebn (zie ook paragraaf 10.1007/978-90-313-7944-6_3#Sec15) met een lage virulentie zijn onder andere\nMycobacterium avium intracellulareMycobacterium avium intracellulare, Mycobacterium fortuitumMycobacterium fortuitum, Mycobacterium chelonae\nen\nMycobacterium kansasii\n. Deze heterogene groep verschilt van de klassieke pathogene mycobacteri\u00ebn\nMycobacterium tuberculosis en\nMycobacterium bovis door een geringer ziekmakend vermogen voor de mens, biochemische reacties, groeikarakteristieken en resistentie tegen een aantal tuberculostatica.",
            "cite_spans": [],
            "section": "17.5.5 Atypische mycobacteri\u00ebn ::: 17.5 Enkele belangrijke opportunistische infecties",
            "ref_spans": []
        },
        {
            "text": "Deze groep bacteri\u00ebn is in de natuur wijdverbreid. De bron van een infectie is meestal niet bekend en infectie kan bijvoorbeeld ontstaan via een huidlaesie met besmet water. Er bestaan geen aanwijzingen voor transmissie van longaandoeningen van mens op mens. Vooral pati\u00ebnten met gestoorde cellulaire immuniteit krijgen infecties met deze micro-organismen (zie casus 17.3). Door aids is het belang van deze infecties duidelijk toegenomen, wat in het bijzonder geldt voor\nM. avium intracellulare. Steeds meer wordt duidelijk dat pati\u00ebnten met een ogenschijnlijk normale afweer en een atypische mycobacteri\u00eble infectie defecten van de interferon-\u03b3- en de IL-12-receptor hebben (zoals vermeld in paragraaf 17.3).",
            "cite_spans": [],
            "section": "17.5.5 Atypische mycobacteri\u00ebn ::: 17.5 Enkele belangrijke opportunistische infecties",
            "ref_spans": []
        },
        {
            "text": "Lymfadenitis aan de hals bij kinderen, veroorzaakt door atypische mycobacteri\u00ebn, treedt ogenschijnlijk zonder afweerdefect op. Afhankelijk van de verwekker ziet men bij een infectie met atypische mycobacteri\u00ebn afwijkingen van longen, huid, bot, gewrichten of lymfeklieren. In een enkel geval kan ook een gedissemineerde infectie optreden, vooral bij\nM. avium intracellulare en\nM. kansasii.",
            "cite_spans": [],
            "section": "17.5.5 Atypische mycobacteri\u00ebn ::: 17.5 Enkele belangrijke opportunistische infecties",
            "ref_spans": []
        },
        {
            "text": "De diagnose wordt gesteld op sputum, pus, beenmerg of weefsel met behulp van microscopie (Ziehl-Neelsen), kweek en eventueel PCR. Ook bloedkweken (speciaal medium) zijn niet zelden positief.",
            "cite_spans": [],
            "section": "17.5.5 Atypische mycobacteri\u00ebn ::: 17.5 Enkele belangrijke opportunistische infecties",
            "ref_spans": []
        },
        {
            "text": "De behandeling van deze infecties is dikwijls moeilijk en vereist combinatietherapie van middelen (o.a. claritromycine, rifabutine en ethambutol) gedurende langere tijd.",
            "cite_spans": [],
            "section": "17.5.5 Atypische mycobacteri\u00ebn ::: 17.5 Enkele belangrijke opportunistische infecties",
            "ref_spans": []
        },
        {
            "text": "\nDe afweer bestaat uit een aantal verdedigingslinies.Elk van de verdedigingslinies is onder te verdelen in niet-specifieke en specifieke afweer.De niet-specifieke afweer beschikt over een uitgebreid arsenaal van receptoren (pattern recognition receptors, PRR) die moleculaire patronen van pathogene micro-organismen herkennen en vervolgens een cytokinenrespons orkestreren.De essentie van de specifieke afweer bestaat uit specificiteit, klonale expansie en de ontwikkeling van geheugen.Stoornissen van de afweer zijn aangeboren of verworven en hebben meestal betrekking op bepaalde onderdelen van het afweersysteem.Wanneer de afweer gestoord is, ziet men infecties met zogenoemde opportunistische pathogenen.Afhankelijk van het defect in de afweer ziet men specifieke infecties: op grond van de soort infecties die een pati\u00ebnt doormaakt kan men een voorspelling doen over het afweerdefect; omgekeerd kan men, uitgaande van het afweerdefect, de infecties die men zal zien, enigermate voorspellen.\n",
            "cite_spans": [],
            "section": "Kernpunten ::: 17.5.6 Infecties door cytomegalovirus (CMV) ::: 17.5 Enkele belangrijke opportunistische infecties",
            "ref_spans": []
        }
    ],
    "ref_entries": {},
    "back_matter": [],
    "bib_entries": {
        "BIBREF0": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF1": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF2": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF3": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF4": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF5": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF6": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF7": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF8": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        }
    }
}