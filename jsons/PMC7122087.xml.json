{
    "paper_id": "PMC7122087",
    "metadata": {
        "title": "Infectieproblematiek",
        "authors": [
            {
                "first": "P.",
                "middle": [
                    "J."
                ],
                "last": "Hennis",
                "suffix": "",
                "email": null,
                "affiliation": {}
            },
            {
                "first": "J.",
                "middle": [
                    "A."
                ],
                "last": "Leusink",
                "suffix": "",
                "email": null,
                "affiliation": {}
            },
            {
                "first": "M.",
                "middle": [],
                "last": "Tersmette",
                "suffix": "",
                "email": null,
                "affiliation": {}
            },
            {
                "first": "J.",
                "middle": [
                    "A."
                ],
                "last": "Leusink",
                "suffix": "",
                "email": null,
                "affiliation": {}
            }
        ]
    },
    "body_text": [
        {
            "text": "In dit hoofdstuk komen de volgende vragen aan de orde:Hoe worden op de operatiekamer infecties op een pati\u00ebnt overgebracht?Wanneer loopt een pati\u00ebnt een verhoogd risico op een infectie?Wat is de problematiek van de immuungecompromitteerde pati\u00ebnt?Welke beroepsrisico\u2019s lopen anesthesiologen en hun medewerkers bij de behandeling van pati\u00ebnten met infecties?Hoe dient men te handelen bij pati\u00ebnten met multiresistente micro-organismen?\n",
            "cite_spans": [],
            "section": "Inleiding",
            "ref_spans": []
        },
        {
            "text": "De overdracht van micro-organismen kan plaatsvinden van personeel op pati\u00ebnt, van apparatuur op pati\u00ebnt en vice versa. Er moeten hoge eisen worden gesteld aan een schone werkomgeving. Hiertoe behoort het schoonmaken van gecontamineerde oppervlakken van onder andere anesthesieapparatuur, vloeren en wanden van de operatiekamer en de operatietafel. Bij iedere wisseling van pati\u00ebnten en bij eventuele contaminatie dienen de handen te worden gewassen met water en zeep en gedesinfecteerd chloorhexidi-ne-alcohol. Dit dient ook na het uittrekken van beschermende handschoenen te gebeuren.",
            "cite_spans": [],
            "section": "Werkomgeving ::: Overdracht van micro-organismen van de omgeving op de pati\u00ebnt",
            "ref_spans": []
        },
        {
            "text": "Deze apparatuur dient regelmatig schoongehouden te worden, hoewel anesthesieapparatuur niet een bewezen bron van infectie is. Non-disposables dienen volgens voorschrift gereinigd en gesteriliseerd te worden. Dit geldt voor laryngoscopen, magilltang, larynxmaskers en beademingscircuit met ballon; bevochtigers en sodalimecontainers dienen eveneens regelmatig te worden schoongemaakt. Bloeddrukmanchetten, pulsoxymeters en ECG-kabels dienen alleen bij zichtbare verontreiniging schoongemaakt te worden. Op het operatiecomplex dienen schriftelijke of elektronisch beschikbare protocollen aanwezig te zijn, opgesteld onder verantwoordelijkheid van de infectiepreventiecommissie van het ziekenhuis. Regelmatige controle op de naleving hiervan door een ziekenhuishygi\u00ebnist is vereist. Periodieke (bij)scholing van het personeel is noodzakelijk.",
            "cite_spans": [],
            "section": "Anesthesie- en beademingsapparatuur ::: Overdracht van micro-organismen van de omgeving op de pati\u00ebnt",
            "ref_spans": []
        },
        {
            "text": "Strikte aseptische technieken zijn vereist bij plaatsing van intraveneuze katheters en arteri\u00eble lijnen. Dat wil zeggen huiddesinfectie met chloorhexidine, steriel inbrengen en adequate fixatie. Bij het inbrengen van centraalveneuze infusen zijn huiddesinfectie, masker, steriele handschoenen en steriel afdekmateriaal vereist en bij het inbrengen van een arteriapulmonaliskatheter tevens het dragen van een steriele jas. Bij locoregionale anesthesie mogen geen puncties plaatsvinden in de buurt van lokale huidinfecties. Bij een epidurale anesthesie met een katheter zijn maatregelen als bij het inbrengen van een centraalveneus infuus vereist. Dagelijkse inspectie van de entreeplaats van een infuus of katheter is vereist; lokale roodheid, infectie en pijn ter plaatse zijn redenen om infuus of katheter te verwijderen en de tip te kweken. Bij sepsis in de postoperatieve periode dient altijd aan lijnen als oorzakelijk focus te worden gedacht.",
            "cite_spans": [],
            "section": "Anesthesieprocedure ::: Voorzorgsmaatregelen",
            "ref_spans": []
        },
        {
            "text": "Deze wordt op de OK veelvuldig toegepast bij operaties met schoon-besmette of besmette operatiewonden (bijv. ingrepen in de tractus digestivus of urogenitalis) of procedures met schone wonden waarbij implantatie van lichaamsvreemd materiaal plaatsvindt, zoals knie- en heupprotheses, vaatprotheses en hartkleppen. Ook bij cardiochirurgische ingrepen en craniotomie\u00ebn wordt profylaxe gegeven. Zie voor richtlijnen de website van de Stichting Werkgroep Antibiotica (SWAB): www.swab.nl. Het doel van de profylaxe is het voorkomen van wondinfecties door hoge lokale antibioticumconcentraties tijdens de ingreep.",
            "cite_spans": [],
            "section": "Antibiotische profylaxe ::: Voorzorgsmaatregelen",
            "ref_spans": []
        },
        {
            "text": "Gewoonlijk wordt een langwerkend cefalosporine van de eerste generatie toegepast vanwege de lage toxiciteit en het antimicrobi\u00eble spectrum. Dit antibioticum is werkzaam tegen de meest voorkomende pathogenen op de huid, in de tractus digestivus en urogenitalis. Het moet een halfuur voor incisie intraveneus worden gegeven om op tijd tot een voldoend hoge concentratie te leiden. Bij een langdurige operatie dient de toediening elke vier uur herhaald te worden. Gewoonlijk is intraoperatieve profylaxe voldoende. Bij sommige ingrepen wordt de profylaxe 48 uur gecontinueerd, zoals bij hartklepchirurgie. Bij darmchirurgie wordt het schema voor profylactische antibiotica aangepast aan de deels anaerobe flora van de darm.",
            "cite_spans": [],
            "section": "Antibiotische profylaxe ::: Voorzorgsmaatregelen",
            "ref_spans": []
        },
        {
            "text": "De kans op een allergische reactie op cefalosporines is gering. Er bestaat kruisallergie met penicillinen. Hoewel de kans hierop gering is, is het aan te raden om bij een eerdere heftige anafylactische reactie op penicilline geen cefalosporines te geven. Een alternatief is dan vancomycine, als infuus over 15\u201330 minuten te geven om histaminerelease en hypotensie te voorkomen. De begindosis is afhankelijk van het lichaamsgewicht; bij continuering dient men rekening te houden met een eventuele nierfunctiestoornis. De dosis wordt aangepast op geleide van concentratiebepalingen.",
            "cite_spans": [],
            "section": "Antibiotische profylaxe ::: Voorzorgsmaatregelen",
            "ref_spans": []
        },
        {
            "text": "\nStaphylococcus aureus komt vooral in de neus of in kleine huidlaesies voor; bij de ziekenhuispopulatie is 15\u201330% asymptomatisch drager. Het percentage is hoger bij drugsgebruikers en diabetespati\u00ebnten. Soms treden er oppervlakkige infecties op, zoals een furunkel of een conjunctivitis. Ook komen wekedeleninfecties voor, zoals mastitis of een wondinfectie na een chirurgische incisie. S. aureus-bacteri\u00ebmie kan leiden tot sepsis, endocarditis en metastatische abcessen in longen, hersenen en nieren. Het neuszalven is gericht op het voorkomen van wondinfecties.",
            "cite_spans": [],
            "section": "Antimicrobi\u00eble neuszalven ::: Voorzorgsmaatregelen",
            "ref_spans": []
        },
        {
            "text": "Coagulasenegatieve stafylokokken (CNS, bijv. Staphylococcus epidermidis) zijn laagvirulente huidbacteri\u00ebn. Infectie met CNS treedt vooral op bij aanwezigheid van kunststofmateriaal zoals infusen en prothesen. Veelvoorkomend is een positieve bloedkweek bij een ge\u00efnfecteerde intraveneuze katheter. Bij een perifeer infuus is een tromboflebitis zichtbaar, bij een centraal infuus zijn koorts en leukocytose symptomen. CNS-infecties van hartkleppen of gewrichtsprothesen zijn soms lastig aantoonbaar en vereisen langdurige antibiotische en soms chirurgische therapie. Bij grote chirurgische ingrepen worden bij iedere pati\u00ebnt kweken uit de neus afgenomen en wordt gestart met driemaal daags een antimicrobi\u00eble neuszalf.",
            "cite_spans": [],
            "section": "Antimicrobi\u00eble neuszalven ::: Voorzorgsmaatregelen",
            "ref_spans": []
        },
        {
            "text": "Pati\u00ebnten met aangeboren hartafwijkingen, klepgebreken of kunststofprothesen van hart of thoracale vaten dienen voor sommige ingrepen antibiotische endocarditisprofylaxe te ontvangen.",
            "cite_spans": [],
            "section": "Endocarditisprofylaxe ::: Voorzorgsmaatregelen",
            "ref_spans": []
        },
        {
            "text": "Hiervoor worden de richtlijnen van de Hartstichting (www.hartstichting.nl) gevolgd. Het doel van de profylaxe is bacteri\u00ebmie\u00ebn tijdens de ingreep te voorkomen. De profylaxe wordt onder andere gegeven bij ingrepen in de mondholte en bovenste luchtwegen en incisie van wekedelenabcessen. De antibioticumkeuze wordt bepaald door de lokale microbi\u00eble flora (bijv. amoxicilline (Clamoxyl\u00ae) bij ingrepen in de mondholte) en wordt \u00e9\u00e9n uur voor de ingreep gegeven.",
            "cite_spans": [],
            "section": "Endocarditisprofylaxe ::: Voorzorgsmaatregelen",
            "ref_spans": []
        },
        {
            "text": "Dit kan als complicatie van een epidurale punctie of katheter optreden, meestal na 48\u201372 uur. De symptomen zijn koorts, leukocytose, hoofd- en rugpijn, lokale drukpijn en pijnlijke rugspieren, soms paresthesie\u00ebn, motorische uitval en meningeale prikkeling. Bij verdenking is consult van neuroloog en neurochirurg vereist. De diagnose wordt met behulp van MRI gesteld. Met een CT-scan kan extradurale compressie worden aangetoond. De therapie bestaat uit antibiotica op geleide van een kweek en eventueel een laminectomie om blijvende uitval te voorkomen.",
            "cite_spans": [],
            "section": "Epiduraal abces ::: Specifieke complicaties na anesthesie",
            "ref_spans": []
        },
        {
            "text": "De barri\u00e8refunctie van de huid en slijmvliezen kan gestoord zijn, zoals bij brandwonden, inhalatietrauma, ulcera en decubitus. Een blaaskatheter, een endotracheale tube of een eerdere respiratoire virusinfectie verhogen de kans op een secundaire infectie.",
            "cite_spans": [],
            "section": "Defecten in het afweermechanisme ::: De immuungecompromitteerde pati\u00ebnt",
            "ref_spans": []
        },
        {
            "text": "Stoornissen in de humorale immuniteit met Ig-defici\u00ebnties kunnen ontstaan bij chronische lymfatische leukemie, de ziekte van Kahler en de ziekte van Waldenstr\u00f6m. Ook bij aangeboren agammaglobulinemie is er een verhoogde infectiekans, vooral op infecties met gekapselde bacteri\u00ebn zoals pneumokokken en Haemophilus influenzae. Neutropenie leidt tot een gestoorde fagocytose. Oorzaken zijn aplastische anemie, myelo\u00efde leukemie of chemotherapie. De functie van neutrofielen kan gestoord zijn bij diabetes mellitus, reumato\u00efde artritis of systemische lupus erythematodes (SLE). Ernstige neutropenie geeft een verhoogd risico op onder meer ernstige bacteri\u00eble infecties en aspergillose.",
            "cite_spans": [],
            "section": "Defecten in het afweermechanisme ::: De immuungecompromitteerde pati\u00ebnt",
            "ref_spans": []
        },
        {
            "text": "De cellulaire immuniteit, namelijk de lymfocyten- en monocytenfunctie, is gestoord bij hiv-in-fectie, hodgkin- en non-hodgkinlymfomen en sarco\u00efdose. Bij deze aandoening is er een verhoogd risico op infecties met intracellulaire micro-organismen zoals Pneumocystis, Legionella, Listeria en herpesvirussen.",
            "cite_spans": [],
            "section": "Defecten in het afweermechanisme ::: De immuungecompromitteerde pati\u00ebnt",
            "ref_spans": []
        },
        {
            "text": "Pati\u00ebnten die een splenectomie hebben ondergaan of een functionele asplenie hebben, lopen een verhoogd risico op (levensbedreigende) infecties met vooral pneumokokken. Zij dienen hiervoor dan ook gevaccineerd te worden.",
            "cite_spans": [],
            "section": "Defecten in het afweermechanisme ::: De immuungecompromitteerde pati\u00ebnt",
            "ref_spans": []
        },
        {
            "text": "HSV type 1 is oorzaak van de koortslip, orale herpesinfectie en conjunctivitis, type 2 van genitale herpesinfecties. Ook kan een herpesinfectie op de beschadigde huid van de vingers optreden. Het virus kan uit de herpesblaasjes vrijkomen. De besmettingskans is voorbij als alle blaasjes volledig zijn ingedroogd.",
            "cite_spans": [],
            "section": "Herpessimplexvirus ::: Beroepsrisico\u2019s ten aanzien van infectieziekten",
            "ref_spans": []
        },
        {
            "text": "Scabies of schurft is een door mijten veroorzaakte aandoening. Hinderlijke jeuk, vooral op de strekzijde van de ellebogen en buigzijde van de polsen zijn de belangrijkste symptomen. Ter plekke zijn erythematopapuleuze huidafwijkingen te zien met secundaire krabeffecten. De aandoening kan zeer besmettelijk zijn en wordt vaak laat onderkend.",
            "cite_spans": [],
            "section": "Scabies ::: Beroepsrisico\u2019s ten aanzien van infectieziekten",
            "ref_spans": []
        },
        {
            "text": "De volgende infecties kunnen via de aerogene route besmetting veroorzaken:",
            "cite_spans": [],
            "section": "Scabies ::: Beroepsrisico\u2019s ten aanzien van infectieziekten",
            "ref_spans": []
        },
        {
            "text": "\nMycobacterium tuberculosis veroorzaakt bij 10% van ge\u00efnfecteerde pati\u00ebnten een symptomatische luchtweginfectie. Bij een deel van deze pati\u00ebnten kan door verkazing van longhaarden een open tuberculose ontstaan waarbij grote hoeveelheden mycobacteri\u00ebn uitgehoest kunnen worden. Bij iedere pati\u00ebnt met onverklaarde chronische hoest, vooral als deze gepaard gaat met gewichtsvermindering en koorts, moet aan tuberculose worden gedacht.",
            "cite_spans": [],
            "section": "Tuberculose ::: Beroepsrisico\u2019s ten aanzien van infectieziekten",
            "ref_spans": []
        },
        {
            "text": "Het influenzavirus leidt jaarlijks tot wisselende epidemische verheffingen. Bij de meeste mensen blijven de symptomen beperkt tot een bovensteluchtweginfectie met koorts en algemene malaise. Vooral bij oudere pati\u00ebnten en pati\u00ebnten met hart- en longaandoeningen bestaat een verhoogd risico op ernstige morbiditeit (secundaire bacteri\u00eble pneumonie\u00ebn, myocardinfarcten en andere vasculaire incidenten) en mortaliteit. Door de nog steeds tijdrovende diagnostiek kan influenza worden miskend, wat kan leiden tot ernstige epidemie\u00ebn op verpleegafdelingen en IC\u2019s. In veel ziekenhuizen wordt vaccinatie van personeel gestimuleerd om kwetsbare pati\u00ebntengroepen te beschermen. Door een zogenoemde antigene shift treedt eens per 20 tot 50 jaar een wereldwijde pandemie op met een nieuw type influenzavirus, gekenmerkt door een sterk verhoogde morbiditeit en mortaliteit. Deze nieuwe typen zijn meestal afkomstig uit vogel- of pluimveepopulaties.",
            "cite_spans": [],
            "section": "Influenza (griep) ::: Beroepsrisico\u2019s ten aanzien van infectieziekten",
            "ref_spans": []
        },
        {
            "text": "Er bestaan zes afzonderlijke hepatitisvirussen: A t/m E en G; deze worden aangeduid als HAV, HBV, enzovoort. De transmissie van HBV, HCV, HDV en HGV verloopt via bloed of seksueel contact. HGV is tot dusverre niet met ziekte geassocieerd. HBV en HCV kunnen een chronische infectie veroorzaken. HDV (deltavirus) is een defect RNA-virus waarmee HBV-ge\u00efnfecteerde pati\u00ebnten geco-infecteerd kunnen worden, met soms een ernstige acute hepatitis tot gevolg.",
            "cite_spans": [],
            "section": "Hepatitis ::: Varicellazostervirus (VZV) ::: Beroepsrisico\u2019s ten aanzien van infectieziekten",
            "ref_spans": []
        },
        {
            "text": "\nHepatitis A is een acute infectie die meestal restloos geneest. Besmetting vindt plaats via de fecaal-orale route. Er is een geringe kans op overdracht via secreties en slijmvlies tijdens de incubatieperiode van drie tot zes weken. Behandeling is mogelijk met gammaglobuline binnen twee weken na blootstelling. Preventie kan geschieden door passieve immunisatie met gammaglobuline of door vaccinatie.",
            "cite_spans": [],
            "section": "Hepatitis ::: Varicellazostervirus (VZV) ::: Beroepsrisico\u2019s ten aanzien van infectieziekten",
            "ref_spans": []
        },
        {
            "text": "\nHepatitis E komt vooral in ontwikkelingslanden voor. Besmetting verloopt ook via de fecaal-orale route. Het ziektebeeld is vergelijkbaar met hepatitis A, maar kan zeer ernstig verlopen bij zwangere vrouwen.",
            "cite_spans": [],
            "section": "Hepatitis ::: Varicellazostervirus (VZV) ::: Beroepsrisico\u2019s ten aanzien van infectieziekten",
            "ref_spans": []
        },
        {
            "text": "\nHepatitis B heeft een incubatieperiode van 8-24 weken en begint als acute infectie met koorts, buikpijn, icterus en spierpijn. Transmissie geschiedt via bloed, slijmvliesoppervlak, lichaamsvloeistoffen, urine, speeksel en seksueel contact. HBV is erg stabiel en overleeft een week in gedroogd bloed. HBV is een DNA-virus, met een kern bestaande uit DNA en eiwit (het hepatitis B core antigen), dat omgeven is door een lipoprote\u00efnelaag (het hepatitis B surface antigen). In serum detecteerbare virale antigenen tijdens de acute infectie zijn HBsAg, HBcAg en HBeAg, een antigeen dat tijdens virusreplicatie aantoonbaar is. Als HBsAg na de acute fase blijvend kan worden aangetoond, duidt dit op een chronische infectie of dragerschap. Als ook HbeAg blijvend wordt aangetoond, is er sprake van verhoogde besmettelijkheid. Bij een HBeAg-positieve bron is de kans op overdracht via een prikaccident 30%. Bij een HBeAg-negatieve bron is de kans 6%.",
            "cite_spans": [],
            "section": "Hepatitis ::: Varicellazostervirus (VZV) ::: Beroepsrisico\u2019s ten aanzien van infectieziekten",
            "ref_spans": []
        },
        {
            "text": "Van de algemene populatie is 0,1-0,5% HBV-positief, van werkers in de gezondheidszorg 0,5-1%. Aanwezigheid van IgM-antistoffen tegen HBcAg (anti-HBc) duidt op een acute infectie. Bij de meeste pati\u00ebnten ontstaan na de acute fase beschermende antistoffen tegen HbsAg (antiHBs), een aanwijzing dat de infectie met succes door de eigen afweer is bestreden. Beschermende anti-HBs-titers kunnen ook worden opgewekt door vaccinatie. Bij 90% van de HBVinfecties treedt volledig herstel op, bij 5-10% wordt de pati\u00ebnt drager en bij 1% kan er een fulminante hepatitis met 60% mortaliteit ontstaan.",
            "cite_spans": [],
            "section": "Hepatitis ::: Varicellazostervirus (VZV) ::: Beroepsrisico\u2019s ten aanzien van infectieziekten",
            "ref_spans": []
        },
        {
            "text": "Hepatitis C is verantwoordelijk voor de meeste andere gevallen van posttransfusiehepatitis (vroeger non-A-non-B-hepatitis genoemd). HCV komt voor bij tot 70% van intraveneuze drugsgebruikers en bij 10\u201330% van de chronisch dialysepati\u00ebnten. HCV leidt vaak tot chronische hepatitis en in 20% van deze gevallen treedt levercirrose op. De kans op transmissie na een prikaccident is 3-5%. Na een prikaccident kan het twaalf weken tot zes maanden duren alvorens er seroconversie optreedt. De diagnose wordt gesteld door het aantonen van anti-HCV-antistoffen of viraal RNA. Het geven van interferon-alfa of immuunglobulines kan overwogen worden bij groot besmettingsgevaar, hoewel de effectiviteit van deze maatregelen onduidelijk is.",
            "cite_spans": [],
            "section": "Hepatitis C ::: Beroepsrisico\u2019s ten aanzien van infectieziekten",
            "ref_spans": []
        },
        {
            "text": "Antimicrobi\u00eble resistentie is het onvermijdelijke gevolg van de introductie van antibiotica in de klinische praktijk sinds de jaren vijftig van de vorige eeuw. De laatste jaren worden ziekenhuizen in toenemende mate geconfronteerd met multiresistente micro-organismen, vooral bacteri\u00ebn. Dit zal steeds meer impact krijgen op de manier waarop pati\u00ebnten in het ziekenhuis worden verpleegd en behandeld. De behandeling van pati\u00ebnten met MRSA, VRE, ESBL en Clostridium difficile op de operatiekamer heeft ingrijpende gevolgen voor de logistiek (zie hoofdstuk 10.1007/978-90-313-6396-4_1).",
            "cite_spans": [],
            "section": "Multiresistente micro-organismen en Clostridium difficile ::: Beroepsrisico\u2019s ten aanzien van infectieziekten",
            "ref_spans": []
        },
        {
            "text": "De belangrijkste multiresistente bacteri\u00ebn zijn:",
            "cite_spans": [],
            "section": "Multiresistente micro-organismen en Clostridium difficile ::: Beroepsrisico\u2019s ten aanzien van infectieziekten",
            "ref_spans": []
        },
        {
            "text": "De VRE worden de laatste jaren in toenemende mate gezien als gevolg van het toegenomen vancomycinegebruik. Een invasieve infectie met VRE (lijnsepsis, abdominale infecties) is vaak niet meer antibiotisch te behandelen. Beperking van nodeloos vancomycinegebruik en goede infectiepreventie zijn nodig om de verbreiding van VRE binnen de perken te houden. Dragers van VRE moeten worden verpleegd in contactisolatie op een kamer apart.",
            "cite_spans": [],
            "section": "Vancomycineresistente enterokokken (VRE) ::: Beroepsrisico\u2019s ten aanzien van infectieziekten",
            "ref_spans": []
        },
        {
            "text": "Deze vorm van b\u00e8talactamaseresistentie van coliforme bacteri\u00ebn maakt hen ongevoelig voor de meeste b\u00e8talactamantibiotica (zoals penicillines en cefalosporines), behoudens carbapenems (imipenem, meropenem). Soms wordt deze vorm van resistentie gecombineerd met resistentie tegen aminoglycosiden (bijv. gentamicine) en fluorquinolonen (bijv. ciprofloxacine (Ciproxin\u00ae)) waardoor infecties met dergelijke bacteri\u00ebn bijna onbehandelbaar worden. ESBLstammen worden overgebracht via direct contact. Contactisolatie en verpleging op een kamer apart zijn veelal noodzakelijk om transmissie te voorkomen.",
            "cite_spans": [],
            "section": "Extended-spectrum b\u00e8talactamase dragende gramnegatieve staven (ESBL) ::: Beroepsrisico\u2019s ten aanzien van infectieziekten",
            "ref_spans": []
        },
        {
            "text": "Gebruik van antibiotica kan ook leiden tot kolonisatie met Clostridium difficile in de dikke darm. Toxines van deze anaerobe sporenvormende grampositieve staaf kunnen leiden tot diarree en pseudomembraneuze colitis. Door de verbreiding van desinfectieresistente sporen kan de bestrijding van een C. difficile-epidemie op een verpleegafdeling bijzonder moeizaam zijn. Cohortering van pati\u00ebnten en sluiten van afdelingen voor nieuwe opnames is vaak noodzakelijk.",
            "cite_spans": [],
            "section": "Clostridium difficile ::: Beroepsrisico\u2019s ten aanzien van infectieziekten",
            "ref_spans": []
        }
    ],
    "ref_entries": {},
    "back_matter": [],
    "bib_entries": {
        "BIBREF0": {
            "title": "",
            "authors": [
                {
                    "first": "IM",
                    "middle": [],
                    "last": "Hoepelman",
                    "suffix": ""
                },
                {
                    "first": "J",
                    "middle": [],
                    "last": "van der Noordaa",
                    "suffix": ""
                },
                {
                    "first": "RW",
                    "middle": [],
                    "last": "Sauerwein",
                    "suffix": ""
                },
                {
                    "first": "HA",
                    "middle": [],
                    "last": "Verbrugh",
                    "suffix": ""
                }
            ],
            "year": 2002,
            "venue": "Microbiologie en infectieziekten",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF1": {
            "title": "",
            "authors": [],
            "year": 2005,
            "venue": "Principles and practice of infectious diseases",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF2": {
            "title": "",
            "authors": [],
            "year": 2003,
            "venue": "Prevention and control of nosocomial infections",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF3": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF4": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF5": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        }
    }
}