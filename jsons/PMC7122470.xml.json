{
    "paper_id": "PMC7122470",
    "metadata": {
        "title": "6 Uitvoering en organisatie van de publieke gezondheidszorg",
        "authors": [
            {
                "first": "Johan",
                "middle": [
                    "P."
                ],
                "last": "Mackenbach",
                "suffix": "",
                "email": null,
                "affiliation": {}
            },
            {
                "first": "Karien",
                "middle": [],
                "last": "Stronks",
                "suffix": "",
                "email": null,
                "affiliation": {}
            },
            {
                "first": "B.J.C.",
                "middle": [],
                "last": "Middelkoop",
                "suffix": "",
                "email": null,
                "affiliation": {}
            },
            {
                "first": "J.H.",
                "middle": [],
                "last": "Richardus",
                "suffix": "",
                "email": null,
                "affiliation": {}
            },
            {
                "first": "A.P.",
                "middle": [],
                "last": "Verhoeff",
                "suffix": "",
                "email": null,
                "affiliation": {}
            }
        ]
    },
    "body_text": [
        {
            "text": "Onder publieke gezondheidszorg verstaan wij het bevorderen van de volksgezondheid en van gelijke kansen op gezondheid, door collectieve interventies gericht op gezondheidsbescherming, gezondheidsbevordering en ziektepreventie. Onder deze Nederlandse variant op de Engelse definitie van public health (zie paragraaf 10.1007/978-90-368-1320-4_1#Sec3) vallen in ons land verschillende activiteiten en organisaties, waaronder ook grote delen van de jeugdgezondheidszorg en de bedrijfsgezondheidszorg, die respectievelijk in hoofdstuk 10.1007/978-90-368-1320-4_7 en 10.1007/978-90-368-1320-4_8 worden besproken. In dit hoofdstuk zullen we het begrip publieke gezondheidszorg echter in engere zin opvatten, als benaming voor een aantal gemeentelijke en landelijke organisaties die zich (voornamelijk) met preventie bezighouden.",
            "cite_spans": [],
            "section": "6.1 Inleiding",
            "ref_spans": []
        },
        {
            "text": "Zowel deze publieke gezondheidszorg in engere zin, als de bedrijfs- en jeugdgezondheidszorg ontstonden aan het einde van de negentiende en het begin van de twintigste eeuw. Sociaaleconomische gezondheidsverschillen werden toen duidelijk zichtbaar, in samenhang met de toenemende verstedelijking en industrialisatie. Dit motiveerde sociaal betrokken artsen tot zorg voor achtergestelde groepen en tot actie om gezondheidsproblemen in die groepen te voorkomen. Deze verbinding tussen zorg voor mensen in achterstandsposities en preventie is nog steeds herkenbaar in de huidige publieke gezondheidszorg.",
            "cite_spans": [],
            "section": "6.1 Inleiding",
            "ref_spans": []
        },
        {
            "text": "Afhankelijk van de aard van het gezondheidsprobleem, kan preventie beter op lokaal, nationaal dan wel internationaal niveau plaatsvinden. Bij een pandemie bijvoorbeeld vindt internationale co\u00f6rdinatie plaats door de Wereldgezondheidsorganisatie (WHO), terwijl voor de bestrijding van gezondheidsproblemen die zich op nationaal niveau voordoen het Rijksinstituut voor Volksgezondheid en Milieu (RIVM) de belangrijkste partij is. Projecten die gezond gedrag proberen te bevorderen worden daarentegen vaak op lokaal niveau ge\u00efnitieerd en uitgevoerd, waarbij gemeenten en hun belangrijkste uitvoeringsorganisatie op dit terrein, de Gemeentelijke Gezondheidsdiensten oftewel de GGD\u2019en, een erg belangrijke rol spelen. Naast publieke gezondheidszorgtaken hebben gemeenten in toenemende mate overigens ook andere zorgtaken.",
            "cite_spans": [],
            "section": "6.1 Inleiding",
            "ref_spans": []
        },
        {
            "text": "De manier waarop de publieke gezondheidszorg is georganiseerd, kan per land sterk verschillen. Dit heeft deels te maken met de politieke opvattingen die in dat land heersen, bijvoorbeeld over hoe ver de rol van de overheid reikt. Maar evenzeer spelen andere factoren een rol, zoals de hoogte van het nationale inkomen (en daarmee samenhangend de mogelijkheid om te investeren in preventie) en de bevolkingsdichtheid (in dunner bevolkte landen ziet men zich vaak genoodzaakt kleinschalige voorzieningen breed te spreiden). In vergelijking tot veel andere Europese landen heeft de lokale overheid in Nederland een relatief belangrijke rol in de publieke gezondheidszorg. Alleen in enkele Scandinavische landen hebben gemeenten ook een taak en verantwoordelijkheid die enigszins vergelijkbaar is met de situatie in Nederland. In de meeste andere landen is de rol van de landelijke overheid groter. Hoewel de uitvoering daar vaak is gedelegeerd aan regionale of lokale instituten en gezondheidsdiensten, heeft de landelijke overheid er grotendeels de touwtjes in handen. Dit betekent enerzijds minder afstemming op de lokale situatie, maar anderzijds ook minder kans op ongerechtvaardigde variatie in zorgaanbod.",
            "cite_spans": [],
            "section": "6.1 Inleiding",
            "ref_spans": []
        },
        {
            "text": "Verder hebben veel Europese landen in vergelijking tot Nederland een minder strikte scheiding tussen de curatieve en de preventieve zorg. Belangrijke delen van de publieke gezondheidszorg worden dan bijvoorbeeld aangeboden vanuit (curatieve) gezondheidscentra. Ook in lage-inkomenslanden wordt de publieke gezondheidszorg vaak uitgevoerd vanuit gezondheidscentra of districtsziekenhuizen als onderdeel van wat men noemt de primary healthcare. Het voordeel van een goede verbinding met de curatieve zorg is dat deskundigheid over en weer gemakkelijker kan worden gedeeld; het nadeel is dat een uniforme uitvoering van preventieprogramma\u2019s lastiger is te realiseren.",
            "cite_spans": [],
            "section": "6.1 Inleiding",
            "ref_spans": []
        },
        {
            "text": "Dit hoofdstuk bespreekt de gemeentelijke zorgtaken in hun onderlinge samenhang (paragraaf 6.2) om vervolgens nader in te gaan op de publieke gezondheidszorgtaken van de gemeenten (voornamelijk uitgevoerd door GGD- en; paragraaf 6.3). Ook komen kort de landelijke organisaties voor publieke gezondheidszorg aan de orde, waaronder het RIVM (paragraaf 6.4). Internationale organisaties op het terrein van de publieke gezondheidszorg zijn besproken in hoofdstuk 10.1007/978-90-368-1320-4_2.",
            "cite_spans": [],
            "section": "6.1 Inleiding",
            "ref_spans": []
        },
        {
            "text": "Daarnaast hebben de gemeenten ook nog andere zorgtaken, en die zijn sinds 2015 nog aanzienlijk uitgebreid. Een aantal taken op het gebied van de zorg en ondersteuning die voorheen onder de verantwoordelijkheid vielen van de Rijksoverheid en de provincies, is in dat jaar overgeheveld naar de gemeenten. Het idee hierachter is dat zorg en ondersteuning zo dicht mogelijk bij burgers georganiseerd moeten worden. Gemeenten staan dicht bij de burger, zo is de gedachte, en kunnen hierdoor meer ondersteuning op maat bieden waarbij ook de omgeving van de burgers wordt betrokken. Dit moet leiden tot zowel betere kwaliteit van de zorg als ook tot kostenbesparing in de zorg. Met deze doelen hebben gemeenten sinds 1 januari 2015 de verantwoordelijkheid voor drie terreinen van zorg gekregen:",
            "cite_spans": [],
            "section": "Recente ontwikkelingen ::: 6.2 De zorgtaken van de gemeenten",
            "ref_spans": []
        },
        {
            "text": "\n\u25a0 jeugdzorg;\u25a0 werk en inkomen;\u25a0 ondersteuning van langdurig zieken en ouderen.\n",
            "cite_spans": [],
            "section": "Recente ontwikkelingen ::: 6.2 De zorgtaken van de gemeenten",
            "ref_spans": []
        },
        {
            "text": "Deze drie omvangrijke operaties hadden als gemeenschappelijk uitgangspunt de overgang van een \u2018verzorgingsmaatschappij\u2019 naar een \u2018participatiemaatschappij\u2019. De overheid wil bevorderen dat burgers meer gaan participeren in de samenleving, meer eigen verantwoordelijkheid nemen, en meer gebruikmaken van de eigen mogelijkheden, zoals de eigen sociale netwerken. De overheid komt pas te hulp als het echt niet anders kan. En omdat de gemeenten nu de zeggenschap hebben gekregen over zo\u2019n enorm breed terrein, is het ook beter mogelijk om op dat lokale niveau een integraal, goed afgestemd zorgaanbod te doen waar dat nodig is. De gedachte is dat mensen dan minder professionele zorg nodig hebben en met name minder dure zorg zoals opname in een ziekenhuis of een verpleeghuis, en dat mensen dus zo lang mogelijk veilig en zelfstandig, eventueel met enige zorg, in de eigen omgeving kunnen blijven wonen. Dat vinden de meeste mensen prettiger en voor de overheid bespaart het kosten. Bovendien hangen \u2018participatie\u2019 en \u2018gezondheid\u2019 nauw met elkaar samen (zie kader 6.1), en is het ook om die reden goed om de zorg voor beide bij eenzelfde orgaan, in casu de gemeente, neer te leggen. Een grote nadruk op preventie en de gemeentelijke rol op dat gebied sluiten hier in principe goed bij aan. Bij het samenstellen van dit boek (najaar 2015) was het nog te vroeg om vast te stellen of al deze verwachtingen ook zullen uitkomen.",
            "cite_spans": [],
            "section": "Recente ontwikkelingen ::: 6.2 De zorgtaken van de gemeenten",
            "ref_spans": []
        },
        {
            "text": "Deze enorme veranderingen gingen bepaald niet vanzelf. Er was nieuwe wetgeving voor nodig, waaronder de Participatiewet (die zich richt op de onderwerpen werk en inkomen), de Jeugdwet en de Wet passend onderwijs (de laatste twee richten zich op de zorg voor de jeugd). Daarnaast is, zoals in hoofdstuk 10.1007/978-90-368-1320-4_10 in meer detail wordt beschreven, de Algemene Wet Bijzondere Ziektekosten (AWBZ) vervangen door de Wet langdurige zorg (Wlz). De Wlz is er voor alle mensen die langdurig op intensieve zorg zijn aangewezen.",
            "cite_spans": [],
            "section": "Wetgeving ::: 6.2 De zorgtaken van de gemeenten",
            "ref_spans": []
        },
        {
            "text": "De ondersteuning van kinderen tot 18 jaar is overgeheveld naar de Jeugdwet. De gemeente is daarmee verantwoordelijk voor de ondersteuning, hulp en zorg aan jeugdigen en ouders bij opgroei- en opvoedproblemen, psychische problemen en stoornissen. Ook zijn gemeenten sinds 2015 verantwoordelijk voor de uitvoering van kinderbeschermingsmaatregelen en jeugdreclassering, en de advisering bij en verwerking van meldingen betreffende huiselijk geweld en kindermishandeling. Gemeenten hebben daarbij een jeugdhulpplicht, die waarborgt dat jeugdigen de hulp ontvangen die zij nodig hebben. Met deze taakuitbreiding van de gemeenten wordt ook een betere aansluiting nagestreefd van al deze vormen van zorg voor de jeugd aan een taak die reeds vanouds bij de gemeenten lag, namelijk de jeugdgezondheidszorg. Deze taak, die vaak is ondergebracht bij de GGD, wordt besproken in hoofdstuk 10.1007/978-90-368-1320-4_7.",
            "cite_spans": [],
            "section": "Wetgeving ::: 6.2 De zorgtaken van de gemeenten",
            "ref_spans": []
        },
        {
            "text": "De ondersteuning voor volwassenen is ondergebracht bij de Wet maatschappelijke ondersteuning (Wmo). De gemeente is daarmee verantwoordelijk voor de ondersteuning van volwassenen die hulp nodig hebben omdat ze zich sociaal niet goed kunnen redden, psychische problemen hebben, of een lichamelijke of verstandelijke beperking. De gemeente beslist bijvoorbeeld over de noodzaak van dagopvang van een dementerende oudere om de familie en mantelzorgers tijdelijk te ontlasten of de aanpassing van een woning van iemand die in een rolstoel terecht is gekomen. De uitvoering van deze taken verschilt per gemeente. In veel gemeenten zijn zogeheten \u2018sociale wijkteams\u2019 actief die vooral gericht zijn op het tijdig signaleren van mogelijke problemen bij burgers. In de wijkteams zijn veelal professionals werkzaam vanuit de maatschappelijke dienstverlening en de eerstelijnsgezondheidszorg. Het \u2018keukentafelgesprek\u2019 vormt een belangrijk onderdeel. De gemeente gaat hierbij in gesprek met individuele burgers die zorg vragen, om te bepalen wat zij zelf nog kunnen doen en welke ondersteuning zij vanuit de gemeente nodig hebben.",
            "cite_spans": [],
            "section": "Wetgeving ::: 6.2 De zorgtaken van de gemeenten",
            "ref_spans": []
        },
        {
            "text": "De GGD wordt vaak ingeschakeld door de gemeenten voor sociaal-medische indicatie en advies bij de uitvoering van allerlei wetten en regelingen. Voorbeelden zijn de indicatiestelling voor bijzondere bijstand (verstrekking van extra voorzieningen voor mensen die een bijstandsuitkering ontvangen) en regelingen op het gebied van mobiliteit en huisvesting, zoals invalidenparkeerkaarten, gemarkeerde parkeerplaatsen, medische huisvestingsurgentie en woningaanpassing.",
            "cite_spans": [],
            "section": "Wetgeving ::: 6.2 De zorgtaken van de gemeenten",
            "ref_spans": []
        },
        {
            "text": "\nInvloed gezondheid op participatie\n",
            "cite_spans": [],
            "section": "Kader 6.1 Wederkerige relatie tussen gezondheid en participatie ::: Samenhang tussen bevordering van gezondheid en participatie ::: 6.2 De zorgtaken van de gemeenten",
            "ref_spans": []
        },
        {
            "text": "\n\u25a0 Een minder goede gezondheid is belemmerend voor arbeidsparticipatie.\u25a0 Een minder goede gezondheid is voor jongeren niet zozeer belemmerend voor onderwijsparticipatie, maar meer voor de kansen op werk daarna.\u25a0 Jongeren met gedragsproblemen, emotionele problemen en middelenmisbruik hebben een verhoogde kans om niet naar (een reguliere) school te gaan.\u25a0 Voor ouderen helpt een goede gezondheid om aan het werk te blijven, maar dit is geen garantie om aan het werk te komen.\u25a0 Werkenden met gezondheidsproblemen lopen een groter risico uit het arbeidsproces te verdwijnen. Klachten aan het bewegingsapparaat zijn de belangrijkste oorzaak van langdurig verzuim bij mannen. Bij vrouwen zijn psychische aandoeningen de belangrijkste oorzaak voor langdurig verzuim.\n",
            "cite_spans": [],
            "section": "Kader 6.1 Wederkerige relatie tussen gezondheid en participatie ::: Samenhang tussen bevordering van gezondheid en participatie ::: 6.2 De zorgtaken van de gemeenten",
            "ref_spans": []
        },
        {
            "text": "\nInvloed participatie op gezondheid\n",
            "cite_spans": [],
            "section": "Kader 6.1 Wederkerige relatie tussen gezondheid en participatie ::: Samenhang tussen bevordering van gezondheid en participatie ::: 6.2 De zorgtaken van de gemeenten",
            "ref_spans": []
        },
        {
            "text": "\n\u25a0 Onderwijsparticipatie waarbij verzuim en voortijdig schoolverlaten minimaal is, leidt tot een hoger opleidingsniveau en hiermee tot een hogere sociaaleconomische positie. Dit leidt tot betere kansen in de rest van het leven, inclusief betere kansen op gezondheid.\u25a0 Arbeid en mogelijk ook vrijwilligerswerk hebben positieve effecten op gezondheid, behalve bij blootstelling aan ongunstige arbeidsomstandigheden.\u25a0 Het geven van informele zorg (mantelzorg) kan leiden tot ongunstige effecten op de gezondheid. Dit geldt vooral voor mantelzorgers die intensieve of complexe zorg bieden of die zorgen voor iemand met gedragsproblemen.\u25a0 Sociale steun die kan voortvloeien uit de sociale contacten en maatschappelijk actief zijn, heeft een positief effect op gezondheid, maar ook op de kennis en de vaardigheden die men opdoet als gevolg van participatie.\n",
            "cite_spans": [],
            "section": "Kader 6.1 Wederkerige relatie tussen gezondheid en participatie ::: Samenhang tussen bevordering van gezondheid en participatie ::: 6.2 De zorgtaken van de gemeenten",
            "ref_spans": []
        },
        {
            "text": "Bron: www.loketgezondleven.nl.",
            "cite_spans": [],
            "section": "Kader 6.1 Wederkerige relatie tussen gezondheid en participatie ::: Samenhang tussen bevordering van gezondheid en participatie ::: 6.2 De zorgtaken van de gemeenten",
            "ref_spans": []
        },
        {
            "text": "Internationaal kunnen vrijwel overal de volgende kerntaken van publieke gezondheidszorg worden onderscheiden:",
            "cite_spans": [],
            "section": "Kader 6.2 Kerntaken van de public health ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "\n\u25a0 monitoren en rapporteren van gezondheid of determinanten van gezondheid en het signaleren van ontwikkelingen daarin;\u25a0 opsporen en preventie van ziekten of gezondheidsrisico\u2019s;\u25a0 gezondheidsbevordering door populatie- of omgevingsgerichte interventies;\u25a0 gezondheidsbescherming;\u25a0 geneeskundige hulpverlening bij en preventie van rampen;\u25a0 integraal gezondheidsbeleid, dat wil zeggen een beleid dat erop is gericht dat op allerlei beleidsterreinen ook naar gezondheidswinst wordt gestreefd;\u25a0 onderzoek naar en innovatie van de publieke gezondheidszorg;\u25a0 kwaliteitsborging.\n",
            "cite_spans": [],
            "section": "Kader 6.2 Kerntaken van de public health ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Nederlandse GGD\u2019en vertonen veel overeenkomst met de taken die internationaal als kerntaken van de public health worden gezien (zie kader 6.2).",
            "cite_spans": [],
            "section": "Kader 6.2 Kerntaken van de public health ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Niet altijd voert de gemeente (of de GGD) al deze taken zelf uit. De Wpg stelt de gemeente wel verplicht om ervoor te zorgen dat ze worden uitgevoerd. Maar taken zoals prenatale voorlichting en ook de ouderenzorg worden vaak door andere zorgaanbieders verzorgd.",
            "cite_spans": [],
            "section": "Kader 6.2 Kerntaken van de public health ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Daarnaast draagt de Wet maatschappelijke ondersteuning (Wmo, zie paragraaf 10.1007/978-90-368-1320-4_10#Sec7) de gemeenten op om zorg te dragen voor de openbare geestelijke gezondheidszorg (OGGZ). Hiermee wordt gedoeld op de zorg (zowel preventief als curatief) voor de geestelijke gezondheid van kwetsbare personen en risicogroepen, zoals daken thuislozen en harddrugsverslaafden.",
            "cite_spans": [],
            "section": "Kader 6.2 Kerntaken van de public health ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Overigens kent het publiek de GGD van oudsher vaak het best van de ambulancezorg. Inderdaad behoort deze in sommige regio\u2019s nog steeds tot de taken van de GGD, zij het dat de GGD meestal niet de enige aanbieder is. Voor de hulpverlening bij grote ongevallen en rampen is in de Wet veiligheidsregio\u2019s geregeld dat er in elk van de 25 veiligheidsregio\u2019s een Geneeskundige Hulpverleningsorganisatie in de Regio (GHOR) moet zijn en dat deze onder leiding staat van de directeur publieke gezondheid, oftewel de directeur van de GGD van die regio. Binnen de rampenbestrijding spreekt men van de rode (brandweer), de blauwe (politie) en de witte kolom (de geneeskundige hulpverlening). De directeur publieke gezondheid geeft tijdens een ramp leiding aan de witte kolom en is verantwoordelijk voor de voorbereiding, uitvoering en nazorg van de geneeskundige hulpverlening bij ongevallen en rampen. Hieronder valt ook de in de Wpg genoemde psychosociale hulp bij rampen. Door veel GGD\u2019en worden ten slotte ook forensische taken uitgevoerd (zie thema D).",
            "cite_spans": [],
            "section": "Kader 6.2 Kerntaken van de public health ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Aan het begin van de jaren negentig van de vorige eeuw werd de GGD Den Haag benaderd door enkele artsen. Zij vertelden dat ze opvallend vaak Hindostaanse diabetespati\u00ebnten op het spreekuur zagen. Hindostanen, mensen van wie de voorouders afkomstig zijn van het Indiase subcontinent (Hindostan), waren in de jaren ervoor in vrij groten getale in Den Haag komen wonen, vooral vanuit Suriname.",
            "cite_spans": [],
            "section": "Kader 6.3 Diabetes bij Hindostanen ::: 6.3.1 Epidemiologie en beleidsadvisering ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "De GGD vond in de sterftestatistieken van het CBS inderdaad een verhoogde diabetessterfte in Den Haag. Voorts liet literatuuronderzoek zien dat het in het Verenigd Koninkrijk, waar sinds de onafhankelijkheid van India (1947) ook grote aantallen Hindostanen zijn gaan wonen, al enkele jaren bekend was dat diabetes en ook hart- en vaatziekten bij deze groep zeer veelvuldig voorkwamen. Hierop besloot de GGD een enqu\u00eate uit te voeren onder Haagse Hindostanen. De resultaten gaven aanleiding tot enige commotie in Den Haag: de prevalentie van zelfgerapporteerde diabetes bleek op te lopen van circa 6,5% in de leeftijdsgroep 30-49 jaar tot ruim 37% in de leeftijdsgroep van 60 jaar en ouder.",
            "cite_spans": [],
            "section": "Kader 6.3 Diabetes bij Hindostanen ::: 6.3.1 Epidemiologie en beleidsadvisering ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Deze resultaten waren voor Thuiszorg Den Haag reden de zorg voor Hindostaanse diabetespati\u00ebnten te verbeteren, vooral door het ontwikkelen van voorlichtingsmateriaal voor deze groep. Zo kwam er bijvoorbeeld informatiemateriaal over gezonde voeding dat echt uitging van de Hindostaanse keuken. De thuiszorg en de GGD Den Haag organiseerden workshops voor zorgverleners waarin Hindostaanse voedingsdeskundigen hun competentie op dit terrein bevorderden.",
            "cite_spans": [],
            "section": "Kader 6.3 Diabetes bij Hindostanen ::: 6.3.1 Epidemiologie en beleidsadvisering ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Voor de preventieve zorg ontwikkelde de GGD een voorlichtingsprogramma, inclusief een Hindostaans gesproken video. Dit programma werd door zogeheten voorlichters in eigen taal en cultuur (VETC\u2019ers) in groepsvoorlichtingen ingezet. Helaas bereikte dit slechts weinigen \u2013 en dan vooral oudere Hindostanen, van wie een groot deel al diabetes had. Om een ruimere doelgroep te bereiken maakte de GGD gebruik van massamedia (Hindostaanse radio- en televisie-uitzendingen) en werd de gemeenschap benaderd op plaatsen waar drukbezochte activiteiten plaatsvonden, zoals bij populaire Hindostaanse toneelvoorstellingen en op het jaarlijkse driedaagse Milanfestival, populair onder Hindostanen, in het Haagse Zuiderpark. Tijdens deze festivals gaven VETC\u2019ers voorlichting aan alle ge\u00efnteresseerde bezoekers. Ook kregen de bezoekers de mogelijkheid hun bloed te laten onderzoeken op een eventueel verhoogd glucosegehalte; ze konden zelfs een volledig cardiovasculair risicoprofiel laten bepalen. Hier werd massaal gebruik van gemaakt.",
            "cite_spans": [],
            "section": "Kader 6.3 Diabetes bij Hindostanen ::: 6.3.1 Epidemiologie en beleidsadvisering ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Op verzoek van de GGD vlocht een populaire Hindostaanse toneelschrijfster in een van haar voorstellingen uitgebreide sc\u00e8nes in waarin voorlichting werd gegeven over uiteenlopende aspecten (zoals een gezonde leefstijl), maar ook over de noodzaak voor diabetespati\u00ebnten hun ziekte zeer serieus te nemen en adviezen over medicatie en leefstijl strikt te volgen.",
            "cite_spans": [],
            "section": "Kader 6.3 Diabetes bij Hindostanen ::: 6.3.1 Epidemiologie en beleidsadvisering ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "De activiteiten van de GGD leidden tot een vergroting van de kennis onder Hindostanen over het grote diabetesprobleem van deze bevolkingsgroep. De ontwikkelingen in Den Haag staan niet op zichzelf. Het verhoogde risico van diabetes bij verschillende allochtone bevolkingsgroepen wordt inmiddels algemeen onderkend. Het onderwerp heeft een plaats gekregen in de huisartsenrichtlijn over diabetes, die ook aangeeft hoe preventie en zorg dienen te worden aangepast voor de allochtone bevolking.",
            "cite_spans": [],
            "section": "Kader 6.3 Diabetes bij Hindostanen ::: 6.3.1 Epidemiologie en beleidsadvisering ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "E\u00e9n bijzonder aspect betreft de afkappunten van de body mass index waarboven gesproken moet worden van overgewicht respectievelijk obesitas. Deze liggen voor volwassenen in de autochtone bevolking op 25 en 30, maar moeten voor Hindostanen worden bijgesteld naar 23 en 27,5 (of wellicht zelfs nog lager). Dit heeft natuurlijk ook betekenis voor de normaalwaarden bij kinderen. Een jeugdarts van de GGD Den Haag ontwikkelde daarom aangepaste groeidiagrammen voor Hindostaanse 0- tot 18-jarigen voor de advisering ten aanzien van groei en ontwikkeling.",
            "cite_spans": [],
            "section": "Kader 6.3 Diabetes bij Hindostanen ::: 6.3.1 Epidemiologie en beleidsadvisering ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Een andere taak van de GGD is de advisering aan het gemeentebestuur over gemeentelijke ontwerpbesluiten die gevolgen kunnen hebben voor de volksgezondheid. Het gemeentebestuur is verplicht bij dergelijke besluiten het advies van de GGD in te winnen. De stedelijke inrichting kan wijken toegankelijker maken of ze juist in een isolement dringen en kan gevolgen hebben voor de veiligheid en milieubelasting (bijvoorbeeld lawaai of fijnstof). Een politieverordening tegen overlast door drugsgebruikers kan de communicatie met deze groep over aidspreventie bemoeilijken. Het onderwijs kan ruimte cre\u00ebren voor gezondheidsbevordering of deze juist belemmeren. Dit zijn slechts enkele voorbeelden van situaties waarbij het gemeentelijk beleid gevolgen kan hebben voor de volksgezondheid. Het is de taak van de GGD die mogelijke gevolgen te analyseren en hierover te adviseren.",
            "cite_spans": [],
            "section": "Kader 6.3 Diabetes bij Hindostanen ::: 6.3.1 Epidemiologie en beleidsadvisering ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Bij het leveren van een bijdrage aan preventieprogramma\u2019s kan men denken aan de verschillende vormen van primaire en secundaire preventie die in de hoofdstukken 10.1007/978-90-368-1320-4_4 en 10.1007/978-90-368-1320-4_5 zijn besproken. De GGD voert programma\u2019s voor primaire preventie in veel gevallen zelf uit, bijvoorbeeld in de vorm van gezondheidsvoorlichting, of bevordert dat anderen (\u2018intermediairs\u2019, zoals leerkrachten en zorgaanbieders) voorlichting geven over bijvoorbeeld gezond gedrag. Kader 6.2 bevat een voorbeeld hiervan. Er zijn vele andere voorbeelden te noemen.",
            "cite_spans": [],
            "section": "6.3.2 Bijdragen aan preventieprogramma\u2019s ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Zo hebben meerdere GGD\u2019en tandheelkundig preventief medewerkers in dienst (vaak mondhygi\u00ebnistes), die als taak hebben de mondgezondheid te bevorderen. Via brieven aan ouders en/of via de scholen voor primair en voortgezet onderwijs stimuleren zij tandartsbezoek door kinderen, sporen zij slechte gebitssituaties op, stimuleren zij fluoride spoelen en tanden poetsen en geven voorlichting over tanderosie. Naast deze op het individu gerichte voorlichtingsactiviteiten wordt ook aandacht besteed aan de omgeving, zoals bijvoorbeeld het traktatiebeleid op scholen. Voor de tandheelkundig preventief medewerkers zijn voorts de ouderen een belangrijke doelgroep, die benaderd wordt via uiteenlopende kanalen als de eerste- en tweedelijnsgezondheidszorg, verzorgingshuizen, buurthuizen, enzovoort.",
            "cite_spans": [],
            "section": "6.3.2 Bijdragen aan preventieprogramma\u2019s ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Vaak werken GGD\u2019en dus samen met andere organisaties om een zo goed mogelijk resultaat te bereiken. Zo kan een GGD samenwerken met verpleeg- en verzorgingshuizen als het gaat om een hitteplan, waarmee wordt beoogd te voorkomen dat ouderen ernstige nadelige gevolgen ondervinden van zeer warm weer. Of met \u2018Veilig Thuis\u2019, het advies- en meldpunt huiselijk geweld en kindermishandeling als het gaat om de preventie van (of interventie bij) kindermishandeling, ouderenmishandeling en andere vormen van huiselijk geweld.",
            "cite_spans": [],
            "section": "6.3.2 Bijdragen aan preventieprogramma\u2019s ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Bij jongeren zijn enkele andere belangrijke thema\u2019s waar de GGD\u2019en zich op richten (over)gewicht, genotmiddelengebruik (tabak, alcohol en drugs) en seksualiteit. Bij deze thema\u2019s wordt samengewerkt met lokale en landelijke organisaties die zich speciaal op een dergelijk thema richten. Bij het programma \u2018Jongeren Op Gezond Gewicht\u2019 (JOGG) (zie paragraaf 10.1007/978-90-368-1320-4_4#Sec26) wordt samengewerkt met veel partijen, waaronder de levensmiddelenbranche die erop wordt aangesproken ook haar verantwoordelijkheid te nemen in de strijd tegen de toenemende obesitas. Door deze samenwerking wordt het mogelijk om tevens de omgeving van de jongeren zodanig te be\u00efnvloeden dat gezond gedrag gemakkelijker wordt gemaakt; bijvoorbeeld door een minder prominente manier van aanbieden van snoep in winkels.",
            "cite_spans": [],
            "section": "6.3.2 Bijdragen aan preventieprogramma\u2019s ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Bij het programma \u2018De gezonde school en genotmiddelen\u2019 werken de GGD\u2019en samen met het Trimbos-instituut (zie tabel 6.2). Binnen dit programma wordt geprobeerd om het gebruik van alcohol, tabak en drugs door scholieren te verminderen, bijvoorbeeld door het maken van afspraken over de minimumleeftijd waar beneden geen alcohol wordt gebruikt.",
            "cite_spans": [],
            "section": "6.3.2 Bijdragen aan preventieprogramma\u2019s ::: 6.3 De publieke gezondheidszorgtaken van de gemeenten",
            "ref_spans": [
                {
                    "start": 115,
                    "end": 118,
                    "mention": "6.2",
                    "ref_id": null
                }
            ]
        },
        {
            "text": "\n\n",
            "cite_spans": [],
            "section": "6.3.2 Bijdragen aan preventieprogramma\u2019s ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Bij verschillende programma\u2019s werken GGD\u2019en samen met organisaties als Soa Aids Nederland en Rutgers WPF (zie tabel 6.2) om de seksuele gezondheid van de jeugd te bevorderen. De programma\u2019s bieden positieve boodschappen en hebben dan ook namen zoals \u2018Week van de lentekriebels\u2019, \u2018Lang leve de liefde\u2019 of \u2018Maand van de liefde\u2019. Meestal worden de activiteiten geconcentreerd in een bepaalde periode, bijvoorbeeld rondom 14 februari (Valentijnsdag). Het doel is om jongeren te laten nadenken over hun eigen gevoelens met betrekking tot seksualiteit, voor te lichten over onderwerpen als veilig vrijen, voorbehoedsmiddelen, soa\u2019s, ongewenst of grensoverschrijdend seksueel gedrag, ongewenste zwangerschap, homoseksualiteit, relaties, enzovoort.",
            "cite_spans": [],
            "section": "6.3.2 Bijdragen aan preventieprogramma\u2019s ::: 6.3 De publieke gezondheidszorgtaken van de gemeenten",
            "ref_spans": [
                {
                    "start": 116,
                    "end": 119,
                    "mention": "6.2",
                    "ref_id": null
                }
            ]
        },
        {
            "text": "Zoals uit de meeste voorbeelden blijkt is de gezondheidsbevorderende taak van de GGD vaak ingebed in een veel bredere aanpak. GGD\u2019en bepleiten dan ook vaak een \u2018integraal beleid\u2019 waarbij ook andere partijen op hun verantwoordelijkheid worden aangesproken. En waarbij wet- en regelgeving soms een cruciale rol speelt, zoals het verbod om alcohol en tabak aan minderjarigen te verkopen en het rookverbod in openbare ruimten; maar ook bijvoorbeeld overheidsbeleid met betrekking tot de inrichting van de openbare ruimte zodat deze meer uitnodigt tot lichamelijke activiteit.",
            "cite_spans": [],
            "section": "6.3.2 Bijdragen aan preventieprogramma\u2019s ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Aan deze voorbeelden kan men weer zien dat gezondheidsbevordering en gezondheidsbescherming vaak hand in hand gaan (zie paragraaf 10.1007/978-90-368-1320-4_4#Sec4).",
            "cite_spans": [],
            "section": "6.3.2 Bijdragen aan preventieprogramma\u2019s ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "De GGD speelt soms ook zelf een belangrijke rol op het gebied van gezondheidsbescherming, zoals bij het bevorderen van technische hygi\u00ebnezorg. Deze taak omvat allereerst het bijhouden van een lijst met instellingen waar, vanwege de aard van de doelgroep en de omstandigheden waaronder de activiteiten worden verricht, een verhoogd risico bestaat van verspreiding van pathogene micro-organismen. Voorbeelden daarvan zijn zwembaden, sauna\u2019s, tatoe\u00eberinrichtingen, sportcomplexen, verzorgingshuizen en peuterspeelzalen. Ook adviseert de GGD deze instellingen over mogelijkheden op het gebied van de bouw, inrichting en organisatie van activiteiten om risico\u2019s te verkleinen. De GGD dient ongewenste situaties te signaleren, beantwoordt vragen uit de bevolking en geeft voorlichting.",
            "cite_spans": [],
            "section": "6.3.2 Bijdragen aan preventieprogramma\u2019s ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Luchtverontreiniging was en is nog steeds een belangrijk gezondheidsprobleem in Nederland; met name op plekken met druk verkeer, zoals de Randstad. De Amsterdamse ring (de A10) en omgeving is een van de meest verontreinigde plekken in Nederland. Maatregelen om de lucht schoner te maken hebben juist hier een groot effect.",
            "cite_spans": [],
            "section": "Kader 6.4 Luchtkwaliteit en wegverkeer op de A10 ::: 6.3.3 Medische milieukunde ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Auto\u2019s zijn in de loop der jaren veel schoner geworden. De luchtkwaliteit is daardoor verbeterd. Een deel van die verbetering is echter tenietgedaan door de groei van het aantal autokilometers. Voor een substanti\u00eble verbetering zijn dus ook andere maatregelen nodig. Het beperken van de maximumsnelheid is zo\u2019n maatregel, ook al laat deze casus zien dat dit in de praktijk niet onomstreden is.",
            "cite_spans": [],
            "section": "Kader 6.4 Luchtkwaliteit en wegverkeer op de A10 ::: 6.3.3 Medische milieukunde ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "De minister van Infrastructuur en Milieu kwam in 2011 met een plan om de maximumsnelheid op de rijkswegen te verhogen. Onderdeel van dit plan was om de bestaande maximumsnelheid van 80 km/u op de snelwegen die door stedelijk gebied lopen, te verhogen naar 100 km/u. Direct nadat ze dit plan naar buiten bracht, stuitte ze op weerstand. Tegenstanders wezen met name op de verslechtering van de verkeersveiligheid en daarnaast op de toename van lawaai en luchtverontreiniging.",
            "cite_spans": [],
            "section": "Kader 6.4 Luchtkwaliteit en wegverkeer op de A10 ::: 6.3.3 Medische milieukunde ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Over dat laatste ontstond een controverse. Het ministerie beweerde namelijk dat het verhogen van de maximumsnelheid van 80 naar 100 km/u niet tot een toename van luchtverontreiniging leidt. De redenering hierachter was dat een hogere snelheid gepaard gaat met een betere doorstroming. In de file staan is voor de luchtkwaliteit veel slechter dan iets sneller rijden. En daarnaast zou, ook zonder de file in de vergelijking te betrekken, het effect van een hogere snelheid beperkt zijn.",
            "cite_spans": [],
            "section": "Kader 6.4 Luchtkwaliteit en wegverkeer op de A10 ::: 6.3.3 Medische milieukunde ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Het ministerie baseerde zich bij het trekken van bovenstaande conclusies op modelberekeningen van het RIVM. Echter, een aantal jaren voordat de controverse ontstond, had de GGD Amsterdam onderzoek gedaan naar de effecten van de snelheidsverlaging die in november 2005 op onder andere de A10-West was ingevoerd, juist om de luchtverontreiniging te beperken. De GGD Amsterdam kon dit onderzoek doen, omdat ze beschikt over een meetstation langs de A10-West waar al jarenlang de luchtkwaliteit uitgebreid en geavanceerd wordt gemeten. Het onderzoek bood daarmee ook de gelegenheid om de modelberekeningen te toetsen aan feitelijke meetgegevens. Dit in 2008 gepubliceerde onderzoek had als uitkomst dat de snelheidsverlaging de luchtkwaliteit substantieel verbeterde. De verbetering was bovendien veel groter dan toenmalige modellen voorspelden.",
            "cite_spans": [],
            "section": "Kader 6.4 Luchtkwaliteit en wegverkeer op de A10 ::: 6.3.3 Medische milieukunde ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "In de strijd die ontstond tussen aan de ene kant het ministerie en aan de andere kant de gemeente Amsterdam (waarvan de GGD Amsterdam deel uitmaakt) en andere partijen (bijvoorbeeld Milieudefensie), was de redenering van de gemeente dat het negatieve effect van de geplande snelheidsverhoging op de A10-West op de luchtkwaliteit even groot zou zijn als het positieve effect van de snelheidsverlaging zoals vastgesteld in 2008. De minister bleek echter onvermurwbaar. Op 1 juli 2012 verhoogde ze de snelheid op de A10-West (en andere snelwegen langs steden) van 80 naar 100 km/u.",
            "cite_spans": [],
            "section": "Kader 6.4 Luchtkwaliteit en wegverkeer op de A10 ::: 6.3.3 Medische milieukunde ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Amsterdam en andere partijen maakten hier bezwaar tegen. Na een hoorzitting op 3 oktober 2012, verklaarde de minister de bezwaren ongegrond. Dat was reden voor Amsterdam en andere partijen om naar de rechter te stappen. De rechter bepaalde op 17 januari 2014 de beroepen gegrond, vernietigde het besluit van de minister om de snelheid te verhogen en droeg de minister op binnen zes weken een nieuwe beslissing te nemen. De minister liet het niet op een nieuwe rechtszaak aankomen. Op de A10-West en ook op de A13 bij Rotterdam bracht ze de maximumsnelheid vanaf 29 maart 2014 weer terug naar 80 km/u. Ook op enkele andere plaatsen is de verhoging van de maximumsnelheid inmiddels weer geheel of gedeeltelijk teruggedraaid.",
            "cite_spans": [],
            "section": "Kader 6.4 Luchtkwaliteit en wegverkeer op de A10 ::: 6.3.3 Medische milieukunde ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "De strijd rond de snelheidsverhoging op de A10-West leert ons dat meetresultaten en deskundigheid bij de GGD een essenti\u00eble rol kunnen spelen bij beslissingen met groot effect op de gezondheid.",
            "cite_spans": [],
            "section": "Kader 6.4 Luchtkwaliteit en wegverkeer op de A10 ::: 6.3.3 Medische milieukunde ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Bronnen: Dijkema e.a. (2008), Dijkema e.a. (2014).",
            "cite_spans": [
                {
                    "start": 23,
                    "end": 27,
                    "mention": "2008",
                    "ref_id": "BIBREF3"
                },
                {
                    "start": 44,
                    "end": 48,
                    "mention": "2014",
                    "ref_id": "BIBREF4"
                }
            ],
            "section": "Kader 6.4 Luchtkwaliteit en wegverkeer op de A10 ::: 6.3.3 Medische milieukunde ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Een bijzondere adviestaak heeft betrekking op risico\u2019s in het geval van (dreiging van) rampen of andere ernstige milieu-incidenten. Deze adviestaak wordt uitgevoerd in nauwe samenwerking met andere instanties, met name de Geneeskundige Hulpverleningsorganisatie in de Regio (GHOR, zie de inleiding van paragraaf 6.3).",
            "cite_spans": [],
            "section": "Kader 6.4 Luchtkwaliteit en wegverkeer op de A10 ::: 6.3.3 Medische milieukunde ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "GGD\u2019en worden geregeld benaderd door ongeruste inwoners van hun werkgebied. Grosso modo kunnen daarbij twee typen situaties aan de orde zijn.",
            "cite_spans": [],
            "section": "Kader 6.4 Luchtkwaliteit en wegverkeer op de A10 ::: 6.3.3 Medische milieukunde ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "\n\u25a0 Bewoners (of soms zorgverleners) denken dat er een ongewoon hoog aantal ziekte- of sterfgevallen is en vragen zich af of iets in het milieu daarvan de oorzaak is.\u25a0 Bewoners denken, al dan niet terecht, dat er een milieuprobleem is en maken zich zorgen over de mogelijke gevolgen voor hun gezondheid.\n",
            "cite_spans": [],
            "section": "Kader 6.4 Luchtkwaliteit en wegverkeer op de A10 ::: 6.3.3 Medische milieukunde ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Bij het eerste type gaat het dus om een veronderstelde verhoging van de morbiditeit en/of mortaliteit en het vermoeden van een gemeenschappelijke, in het milieu gelegen oorzaak. De medisch milieukundige spreekt in zo\u2019n geval van een ziektecluster. De werkwijze zal altijd bestaan uit een tweesporenbeleid, waarbij het eerste spoor gericht is op de ziektegevallen (\u2018gezondheidsspoor\u2019) en het tweede spoor op een mogelijke milieufactor (\u2018milieuspoor\u2019). Bij het gezondheidsspoor zijn vragen aan de orde als: Is het aantal ziekte- of sterfgevallen inderdaad hoger dan op grond van toevalsfluctuatie mag worden verwacht, mede gelet op demografische kenmerken van de populatie waarbinnen de ziekte- of sterfgevallen zich voordoen? Is er een plausibel etiologisch verband tussen de ziektegevallen? Bij het milieuspoor gaat het om vragen als: Is de door de betrokken bewoners genoemde milieufactor inderdaad een potenti\u00eble bedreiging voor de gezondheid? Kan er ook nog een andere mogelijke (milieu)factor in het spel zijn? Zijn er re\u00eble mogelijkheden dat mensen daadwerkelijk zijn blootgesteld aan deze risicofactor? Als een gemeenschappelijke etiologie van de ziekte- of sterfgevallen denkbaar is, past dan de als \u2018verdacht\u2019 aangewezen milieufactor daarbij?",
            "cite_spans": [],
            "section": "Kader 6.4 Luchtkwaliteit en wegverkeer op de A10 ::: 6.3.3 Medische milieukunde ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "In het tweede type situatie wenden bewoners zich tot de GGD in verband met de veronderstelde aanwezigheid van een vorm van milieuvervuiling, zoals een vermoeden van een ongezonde concentratie van fijnstof in de buitenlucht bijvoorbeeld, of een ander verondersteld gezondheidsrisico zoals zendmasten; zonder dat er daarbij sprake is van een (al bewezen) ongewoon hoog aantal ziekte- of sterfgevallen. Bewoners willen voorkomen dat ze ziek worden en vragen de GGD om hulp of advies. In deze situatie dient het eerder beschreven milieuspoor te worden bewandeld. Indien het risico re\u00ebel is, leidt dit tot een advies van de GGD aan de betrokken gemeente. Is er geen re\u00ebel risico, dan geeft de GGD voorlichting aan de ongeruste bewoners.",
            "cite_spans": [],
            "section": "Kader 6.4 Luchtkwaliteit en wegverkeer op de A10 ::: 6.3.3 Medische milieukunde ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Q-koorts is een acute ziekte die veroorzaakt wordt door de bacterie Coxiella burnetii. Q-koorts geeft meestal een griepachtig ziektebeeld bij mensen, maar ernstige complicaties komen geregeld voor, zoals longontsteking (pneumonie) en een ontsteking van de hartkleppen (endocarditis) die chronisch kan worden. De bacterie is aangetoond in meer dan honderd verschillende zoogdieren, vogels en insecten. Ze houdt heel goed stand in het milieu, waar ze in ingedroogde vorm meer dan een jaar kan overleven. Q-koorts is een zo\u00f6nose, wat betekent dat de transmissie plaatsvindt van dier op mens. De meeste dieren hebben geen symptomen, maar in kleine herkauwers (schapen en geiten) veroorzaakt Q-koorts abortus, een verminderde eetlust en ontsteking van de baarmoeder.",
            "cite_spans": [],
            "section": "Kader 6.5 Q-koorts in Nederland ::: Aangifte van infectieziekten ::: 6.3.4 Infectieziektebestrijding ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "In 2007 werd melding gemaakt van een Q-koortsepidemie in Nederland. Het aantal pati\u00ebnten steeg van 193 in 2007 via 973 in 2008 naar 2180 in 2009, zie de figuur. Dankzij de inmiddels getroffen maatregelen daalde het aantal in 2010 tot 498 pati\u00ebnten, wat nog altijd 25 keer zo veel is als v\u00f3\u00f3r 2007. De uitbraak begon in Noord-Brabant en verspreidde zich daarna naar het zuiden van Limburg en naar een aantal noordelijk gelegen provincies, met name Utrecht. De incidentie van Q-koorts bij de mens viel samen met ge\u00efnfecteerde melkgeitenbedrijven.",
            "cite_spans": [],
            "section": "Kader 6.5 Q-koorts in Nederland ::: Aangifte van infectieziekten ::: 6.3.4 Infectieziektebestrijding ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Na aanvankelijke aarzelingen en touwtrekkerij tussen het ministerie van Volksgezondheid, Welzijn en Sport en het toenmalige ministerie van Landbouw, Natuur en Voedselkwaliteit (LNV) en diverse andere instanties en belangenverenigingen, werden uiteindelijk drastische bestrijdingsmaatregelen afgekondigd. GGD-artsen in Noord-Brabant speelden een belangrijke rol bij het onder de publieke aandacht brengen van het probleem en bij het doorbreken van de patstelling tussen de diverse partijen. De maatregelen hadden als doel Q-koortsvrije bedrijven vrij te houden en eradicatie uit te voeren van besmette bedrijven. Er werden tienduizenden geiten geruimd. Verder werden alle houders van melkgeiten en schapen met meer dan vijftig dieren ertoe verplicht hun melktanks regelmatig te laten controleren op de aanwezigheid van de Coxiella-bacterie. Ten slotte werd de verplichting opgelegd alle melkgeiten en schapen in bedrijven met een openbare functie te vaccineren.",
            "cite_spans": [],
            "section": "Kader 6.5 Q-koorts in Nederland ::: Aangifte van infectieziekten ::: 6.3.4 Infectieziektebestrijding ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "\n\n",
            "cite_spans": [],
            "section": "Kader 6.5 Q-koorts in Nederland ::: Aangifte van infectieziekten ::: 6.3.4 Infectieziektebestrijding ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Hoe kon het gebeuren dat deze Q-koortsepidemie in Nederland zo uit de hand liep? Op deze vraag wierp zich een speciale evaluatiecommissie. Het rapport van deze commissie verscheen in het najaar van 2010. Voor het debacle vond de commissie veel verklaringen.",
            "cite_spans": [],
            "section": "Kader 6.5 Q-koorts in Nederland ::: Aangifte van infectieziekten ::: 6.3.4 Infectieziektebestrijding ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "\n\u25a0 De gezondheidsdiensten zagen de urgentie niet, mede door onvoldoende kennis van de ziekte.\u25a0 Er was gebrek aan communicatie tussen de ministeries van Landbouw (LNV) en Volksgezondheid (VWS).\u25a0 Landbouw wilde \u2018hard bewijs\u2019 voor een oorzakelijk verband tussen de uitbraak bij geitenhouderijen en Q-koorts bij mensen vanwege mogelijke juridische gevolgen.\u25a0 Het lokaliseren van besmette bedrijven werd lang tegengehouden omwille van privacyargumenten.\u25a0 Er was onvoldoende centrale regie en de communicatie was gebrekkig.\u25a0 Het bedrijfsleven werd niet aangesproken op de eigen verantwoordelijkheid.\n",
            "cite_spans": [],
            "section": "Kader 6.5 Q-koorts in Nederland ::: Aangifte van infectieziekten ::: 6.3.4 Infectieziektebestrijding ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Deze Q-koortsgeschiedenis leert ons dat tegengestelde belangen en visies over de aard en ernst van het probleem tot een vertraagde of zelfs mislukte bestrijding van een infectieziekte kunnen leiden.",
            "cite_spans": [],
            "section": "Kader 6.5 Q-koorts in Nederland ::: Aangifte van infectieziekten ::: 6.3.4 Infectieziektebestrijding ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Binnen de infectieziektebestrijding nemen de seksueel overdraagbare aandoeningen (soa\u2019s), waaronder hiv/aids, een bijzondere plaats in. Deze aandoeningen zijn niet aangifteplichtig. Hoewel de beginselen van de bestrijding niet anders zijn dan die bij andere infectieziekten, spelen privacyaspecten hier een grotere rol. Het beleid op het gebied van soa en hiv richt zich vooral op het voork\u00f3men dat de aandoeningen zich binnen de Nederlandse bevolking verspreiden. Om transmissie te voorkomen, gaat er vooral aandacht uit naar de opsporing en preventie in specifieke risicogroepen en moet er adequate behandeling geboden worden. Soa-zorg wordt zowel landelijk als lokaal door de huisarts, medisch specialisten (bijvoorbeeld dermatologen) en de Centra Seksuele Gezondheid (CSG) bij de GGD\u2019en uitgevoerd. Naast aandacht voor opsporing en behandeling van soa onder risicogroepen hebben GGD\u2019en ook een rol in voorlichting, aan met name jongeren, over de risico\u2019s van het oplopen en verspreiden van deze ziekten. Opsporing van contacten is bij deze ziekten van groot belang, omdat dan mogelijk ge\u00efnfecteerde partners kunnen worden gewaarschuwd. Programma\u2019s voor partnerwaarschuwing worden daarom door de overheid bevorderd. In de komende jaren is er specifieke aandacht voor enkele doelgroepen met een hoog risico. Het betreft jongeren, MSM (mannen die seks hebben met mannen), etnische minderheden en mensen met hiv.",
            "cite_spans": [],
            "section": "Seksueel overdraagbare aandoeningen ::: 6.3.4 Infectieziektebestrijding ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Om vroegopsporing van een hiv-infectie bij hoogrisicogroepen te bevorderen zijn speciale hiv-tests ontwikkeld. Zo kunnen MSM gebruikmaken van een online hiv-test. Zij kunnen via internet een aanvraagformulier invullen om te bepalen of ze hiervoor in aanmerking komen. Afname van bloed, urine of kweekjes vindt plaats in een laboratorium in de eigen buurt. De uitslag ontvangt men online. Bij een positieve uitslag volgt behandeling bij een Centrum Seksuele Gezondheid. Andere tests om vroegopsporing bij hoogrisicogroepen te bevorderen zijn de sneltest (waarmee binnen \u00e9\u00e9n uur is vast te stellen dat iemand hiv-negatief is), de test op locatie en de zelftest. Omdat een zelftest moeilijk foutloos is uit te voeren en counseling ontbreekt, wordt in voorlichtingsboodschappen sterk benadrukt dat het laten uitvoeren van een hiv-test door een professional meerwaarde heeft en dat er in Nederland voldoende mogelijkheden zijn om dit gratis en anoniem te laten doen.",
            "cite_spans": [],
            "section": "Seksueel overdraagbare aandoeningen ::: 6.3.4 Infectieziektebestrijding ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Anders dan bij de meeste infectieziekten, heeft de GGD bij de tuberculosebestrijding ook een curatieve taak, namelijk de behandeling van deze pati\u00ebnten. Specifiek voor de tuberculosebestrijding is dat groepen met een verhoogd risico van besmetting systematisch worden gescreend, zoals immigranten, zeevarenden, drugsverslaafden, gedetineerden en dak- en thuislozen. GGD\u2019en voeren op regionaal niveau de regie over de bestrijding van tuberculose. Nederland is daartoe in regio\u2019s verdeeld, waarbij de afdelingen tuberculosebestrijding van GGD\u2019en binnen \u00e9\u00e9n regio nauw samenwerken. Een van de GGD\u2019en binnen een regio vervult de taken als backoffice, dat wil zeggen dat de tuberculoseafdeling van deze GGD een co\u00f6rdinerende functie binnen de regio vervult. Elke regio heeft voor de tuberculosebestrijding een team van artsen, sociaal-verpleegkundigen en medisch-technisch medewerkers. Zij zorgen voor de diagnostiek van mensen met klachten, behandeling en begeleiding van tuberculosepati\u00ebnten, BCG-vaccinatie, bron- en contactonderzoek, screening van risicogroepen, outbreak management, preventie van transmissie in instellingen, en de diagnostiek en behandeling van latente tuberculose-infecties.",
            "cite_spans": [],
            "section": "Tuberculose ::: 6.3.4 Infectieziektebestrijding ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Pati\u00ebnten met een open longtuberculose zijn besmettelijk. Indien deze diagnose wordt gesteld, vindt onderzoek plaats onder de contacten van deze \u2018indexpati\u00ebnt\u2019. Alle personen bij wie tijdens dit \u2018ringonderzoek\u2019 een besmetting wordt gevonden, worden zo nodig behandeld. Indien een van de contacten besmettelijk blijkt, wordt de kring uitgebreid tot de contacten van deze pati\u00ebnt (\u2018tweede ring\u2019). Indien er aanwijzingen zijn dat de indexpati\u00ebnt nog niet lang geleden besmet is, wordt gericht naar de bron van deze besmetting gezocht.",
            "cite_spans": [],
            "section": "Tuberculose ::: 6.3.4 Infectieziektebestrijding ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Ten slotte verzorgen veel GGD\u2019en een spreekuur voor reizigersadvisering. Hier kunnen mensen die (verre) reizen gaan maken zich laten adviseren over hygi\u00ebnische maatregelen en de aanbevolen of verplichte vaccinaties krijgen (www.lcr.nl).",
            "cite_spans": [],
            "section": "Tuberculose ::: 6.3.4 Infectieziektebestrijding ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "De Wet maatschappelijke ondersteuning (Wmo) stelt de gemeente verantwoordelijk voor de openbare geestelijke gezondheidszorg (OGGZ). Deze taak kan de gemeente onderbrengen bij de GGD, maar ze kan hiervoor ook andere instanties contracteren. Van oudsher had de GGD, zeker in de grote steden, een belangrijke taak op het gebied van de OGGZ, onder tot de verbeelding sprekende namen als \u2018de rijdende psychiater\u2019, de \u2018crisisdienst\u2019 of \u2018de afdeling geestelijke hygi\u00ebne\u2019. Deze GGD-functionarissen verzorgden onder meer de indicatiestelling voor een acute psychiatrische opname, wat nu tot de verantwoordelijkheid van de ggz-instellingen behoort.",
            "cite_spans": [],
            "section": "6.3.5 OGGZ en bemoeizorg ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "De GGD biedt zorg aan mensen die onvoldoende in staat zijn voor zichzelf te zorgen. Aangezien dit vaak ongevraagde zorg is, spreekt men wel van \u2018bemoeizorg\u2019. Dat gebeurt vaak onder de term \u2018vangnet zorg en advies\u2019. Dit betreft overigens niet alleen geestelijke, maar evenzeer somatische zorg, waaronder spreekuren voor uitgeprocedeerde asielzoekers, dak- en thuislozen, huiskamerprojecten voor (straat)prostituees, spuitomruilprojecten voor hero\u00efneverslaafden en projecten ter stimulering van condoomgebruik door prostituees en prostituanten. Bemoeizorg wordt voorts geboden aan mensen die weliswaar niet verslaafd of dakloos zijn, maar reden tot zorg geven, zoals chronische psychiatrische pati\u00ebnten en mensen die zichzelf en/of hun woning verwaarlozen en laten vervuilen (\u2018hygi\u00ebnische probleemsituaties\u2019).",
            "cite_spans": [],
            "section": "6.3.5 OGGZ en bemoeizorg ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "In de zorg voor dak- en thuislozen werken GGD\u2019en nauw samen met aanbieders van slaapvoorzieningen voor deze groep, zoals het Leger des Heils. Deze voorzieningen worden aangeduid met de term \u2018maatschappelijke opvang\u2019. Hiernaast bestaan er aparte verblijfsvoorzieningen voor vrouwen. Deze zogeheten vrouwenopvang is voor vrouwen aan wie wegens huiselijk geweld tijdelijk maar wel snel onderdak moet worden geboden.",
            "cite_spans": [],
            "section": "6.3.5 OGGZ en bemoeizorg ::: 6.3 De publieke gezondheidszorgtaken van de gemeenten",
            "ref_spans": []
        },
        {
            "text": "Waar determinanten van ziekten zich niet lenen voor een aanpak op gemeentelijk niveau, of wanneer aanvullend aan het gemeentelijke niveau een gemeenteoverstijgende aanpak nodig is, zijn binnen de publieke gezondheidszorg landelijke organisaties noodzakelijk. Een voorbeeld van de eerste situatie zijn de hiervoor genoemde infectieziekten uit de A-groep. Bestrijding van tabaksgebruik is een goed voorbeeld van waar landelijke (bijvoorbeeld accijns op tabak) en lokale activiteiten (bijvoorbeeld stoppen-met-rokenpoli) elkaar versterken.",
            "cite_spans": [],
            "section": "6.4 Landelijke organisaties in de publieke gezondheidszorg",
            "ref_spans": []
        },
        {
            "text": "Het ministerie van VWS is bestuurlijk verantwoordelijk voor preventie in Nederland. Voor onderdelen van het preventiebeleid spelen ook andere ministeries een belangrijke rol. Dit geldt bijvoorbeeld voor de verkeersveiligheid (ministerie van Infrastructuur en Milieu) of de voedselveiligheid (Nederlandse Voedsel- en Warenautoriteit van het ministerie van Economische Zaken). De co\u00f6rdinatie van bepaalde collectieve preventietaken heeft de landelijke overheid neergelegd bij het RIVM. Het instituut heeft hiervoor meerdere centra, onder andere het Centrum Infectieziektebestrijding, het Centrum Gezondheid en Maatschappij, het Centrum Gezondheidsbescherming en het Centrum Voeding, Preventie en Zorg. Het RIVM doet wetenschappelijk onderzoek ten behoeve van het overheidsbeleid en het toezicht op het gebied van de volksgezondheid, het milieu en de natuur. Het RIVM verzamelt, evalueert, integreert en verspreidt kennis over de volksgezondheid, factoren die hierop van invloed zijn en de gevolgen voor het zorgsysteem. Deze informatie brengt het RIVM naar buiten in onder meer de Volksgezondheid Toekomst Verkenningen en de website Volksgezondheidenzorg.info die onder meer een geografisch beeld geeft van de zorg en gezondheid in Nederland.",
            "cite_spans": [],
            "section": "6.4 Landelijke organisaties in de publieke gezondheidszorg",
            "ref_spans": []
        },
        {
            "text": "De uitvoering van de preventieve gezondheidszorg wordt ondersteund door een scala aan organisaties. Ten eerste zijn er organisaties die de inhoud van het werk ondersteunen. In Nederland spelen de zogenoemde gezondheidsbevorderende instituten (GBI\u2019s) een belangrijke rol in de landelijk georganiseerde gezondheidsbevordering. Er zijn zeven GBI\u2019s (tabel 6.2) die subsidie van de Rijksoverheid ontvangen. De doelstellingen van de GBI\u2019s zijn niet beperkt tot gezondheidsbevordering alleen. Zo richt Soa Aids Nederland zich ook op de zorg en belangenbehartiging van pati\u00ebnten en heeft het Voedingscentrum ook een rol in de gezondheidsbescherming. Het Centrum Gezond Leven (Loketgezondleven.nl) van het RIVM heeft als doel samen met de GBI\u2019s een samenhangende en effectieve lokale gezondheidsbevordering te versterken. Naast de GBI\u2019s zijn er ook kenniscentra, zoals het Nederlands Jeugdinstituut (www.nji.nl).",
            "cite_spans": [],
            "section": "6.4 Landelijke organisaties in de publieke gezondheidszorg",
            "ref_spans": [
                {
                    "start": 352,
                    "end": 355,
                    "mention": "6.2",
                    "ref_id": null
                }
            ]
        },
        {
            "text": "Ten tweede zijn er organisaties die nieuwe kennis ontwikkelen en verzamelen om de preventieve gezondheidszorg te verbeteren. Voorbeelden daarvan zijn UMC\u2019s die onderzoek doen naar de ontwikkeling van nieuwe preventiemethoden en de effectiviteit van preventie. Naast UMC\u2019s richten ook verschillende grote buitenuniversitaire instituten zich op het ontwikkelen van nieuwe kennis voor en over preventie. Voorbeelden daarvan zijn TNO, dat een grote afdeling heeft die gericht is op de preventie van gezondheidsproblemen en op de evaluatie van de toegepaste programma\u2019s, en het Trimbos-instituut.",
            "cite_spans": [],
            "section": "6.4 Landelijke organisaties in de publieke gezondheidszorg",
            "ref_spans": []
        },
        {
            "text": "Daarnaast zijn er organisaties die de belangen behartigen van instellingen en professionals binnen de publieke gezondheidszorg. Ten eerste betreft dit koepelorganisaties van instellingen die actief zijn in dit veld. Zo behartigt GGD Nederland de belangen van alle GGD\u2019en (www.ggd.nl). GGD Nederland onderhoudt daartoe contact met het ministerie van VWS, organiseert platforms waarbij professionals kennis uitwisselen, enzovoort. Daarnaast zijn er beroepsorganisaties van professionals. Vrijwel elke groep professionals van enige omvang binnen de publieke gezondheidszorg heeft een eigen beroepsvereniging. Deze behartigt belangen en bevordert de kwaliteit van zorg, onder andere door het maken van landelijke richtlijnen en protocollen en andere middelen ter ondersteuning van de beroepspraktijk.",
            "cite_spans": [],
            "section": "6.4 Landelijke organisaties in de publieke gezondheidszorg",
            "ref_spans": []
        },
        {
            "text": "Als laatste moeten hier worden genoemd de Academische Werkplaatsen Publieke Gezondheid, vaak afgekort tot AWPG. Dit zijn samenwerkingsverbanden waarin ten minste een of meer GGD\u2019en en een of meer universitaire instituten participeren. Vaak nemen ook andere partijen deel, zoals hogescholen en landelijke kennisinstituten. Het doel van deze AWPG\u2019en is enerzijds het bevorderen van het evidence-based werken door GGD\u2019en en anderzijds het bevorderen van wetenschappelijk onderzoek dat direct belang heeft voor de praktijk van de publieke gezondheid. Vrijwel alle GGD\u2019en in Nederland zijn betrokken bij een of meer AWPG\u2019en. De AWPG\u2019en houden zich met allerlei thema\u2019s bezig; zie hiervoor www.awpg.nl.",
            "cite_spans": [],
            "section": "6.4 Landelijke organisaties in de publieke gezondheidszorg",
            "ref_spans": []
        }
    ],
    "ref_entries": {},
    "back_matter": [],
    "bib_entries": {
        "BIBREF0": {
            "title": "",
            "authors": [
                {
                    "first": "N",
                    "middle": [],
                    "last": "Hoeymans",
                    "suffix": ""
                }
            ],
            "year": 2014,
            "venue": "Een gezonder Nederland. Kernboodschappen van de Volksgezondheid Toekomst Verkenning 2014",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF1": {
            "title": "",
            "authors": [
                {
                    "first": "JP",
                    "middle": [],
                    "last": "Mackenbach",
                    "suffix": ""
                }
            ],
            "year": 2010,
            "venue": "De successen van preventie",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF2": {
            "title": "",
            "authors": [
                {
                    "first": "M",
                    "middle": [],
                    "last": "Aalten",
                    "suffix": ""
                },
                {
                    "first": "A",
                    "middle": [],
                    "last": "de Jong",
                    "suffix": ""
                },
                {
                    "first": "O",
                    "middle": [],
                    "last": "Stenvers",
                    "suffix": ""
                }
            ],
            "year": 2011,
            "venue": "Staat van zo\u00f6nosen 2010",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF3": {
            "title": "Air Quality effects of an urban highway speed limit reduction",
            "authors": [
                {
                    "first": "M",
                    "middle": [],
                    "last": "Dijkema",
                    "suffix": ""
                },
                {
                    "first": "S",
                    "middle": [],
                    "last": "van der Zee",
                    "suffix": ""
                },
                {
                    "first": "B",
                    "middle": [],
                    "last": "Brunekreef",
                    "suffix": ""
                },
                {
                    "first": "R",
                    "middle": [],
                    "last": "van Strien",
                    "suffix": ""
                }
            ],
            "year": 2008,
            "venue": "Atmos Environ",
            "volume": "42",
            "issn": "",
            "pages": "9098-9105",
            "other_ids": {
                "DOI": [
                    "10.1016/j.atmosenv.2008.09.039"
                ]
            }
        },
        "BIBREF4": {
            "title": "Snelheidsverhoging A10-West (Amsterdam): inschatting van de effecten op luchtkwaliteit en gezondheid",
            "authors": [
                {
                    "first": "M",
                    "middle": [],
                    "last": "Dijkema",
                    "suffix": ""
                },
                {
                    "first": "A",
                    "middle": [],
                    "last": "Knol",
                    "suffix": ""
                }
            ],
            "year": 2014,
            "venue": "Lucht",
            "volume": "1",
            "issn": "2",
            "pages": "16-19",
            "other_ids": {
                "DOI": []
            }
        }
    }
}