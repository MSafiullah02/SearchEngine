{
    "paper_id": "7955376e25312c87ff1e28b5b3f5f3a4c084e2be",
    "metadata": {
        "title": "",
        "authors": []
    },
    "abstract": [],
    "body_text": [
        {
            "text": "Strongyloides stercoralis is een rondworm (nematode) die vooral in de tropen en subtropen voorkomt. Het is een bijzondere worm, omdat deze zich kan vermenigvuldigen in de menselijke gastheer en daardoor vele tientallen jaren na de primaire infectie nog aanwezig kan zijn. Bij verminderde weerstand kan een levensbedreigende hyperinfectie ontstaan. Het tijdig herkennen van de infectie is daarom van belang.",
            "cite_spans": [],
            "ref_spans": [],
            "section": ""
        },
        {
            "text": "samenvatting Twee pati\u00ebnten, een vrouw van 24 en een man van 86 jaar, hadden respectievelijk gedurende 9 maanden en meer dan 50 jaar klachten van een recidiverende, jeukende, streepvormige, zich verplaatsende huidafwijking die zich voordeed op bovenbenen, billen en onderste deel van de buik. De vrouw was in Zuid-Amerika geweest, de man had tijdens de Tweede Wereldoorlog aan de Birma-spoorlijn gewerkt. Bij beiden werd larva currens waargenomen. De klinische diagnose 'strongyloidiasis' werd ondersteund door eosinofilie en een verhoogde titer aan antistoffen tegen Strongyloides stercoralis in het bloed. Therapie met albendazol, respectievelijk ivermectine resulteerde in verdwijnen van de klachten. S. stercoralis komt in grote delen van de wereld voor. In Nederland dient men met name aan strongyloidiasis te denken bij mensen afkomstig uit Zuid-Amerika (Suriname) en Zuidoost-Azi\u00eb (Indonesi\u00eb, ex-krijgsgevangenen uit de Tweede Wereldoorlog). , een 24-jarige vrouw, bemerkte enkele maanden na  een reis door Bolivia, Chili en Peru een huidafwijking op billen  en bovenbenen die begon als een 'muggenbult', maar zich vervolgens vrij snel verplaatste, waarbij een enigszins kronkelend  streepje ontstond en het voorste deel, het oorspronkelijke bultje, een witte kleur kreeg. Bij de verplaatsing was er jeuk. De  afwijking verdween na enkele dagen, maar kwam later weer terug. Zij had er niet veel last van, maar vanwege de hardnekkigheid kwam zij na 9 maanden naar de polikliniek. Wij zagen op de rechter bil een enigszins gekronkelde rode afwijking. Vanwege het aspect, de relatief geringe jeuk, de lokalisatie en de duur van de afwijkingen leek cutane manifestatie van strongyloidiasis, larva currens, waarschijnlijk.",
            "cite_spans": [],
            "ref_spans": [
                {
                    "start": 949,
                    "end": 1373,
                    "text": ", een 24-jarige vrouw, bemerkte enkele maanden na  een reis door Bolivia, Chili en Peru een huidafwijking op billen  en bovenbenen die begon als een 'muggenbult', maar zich vervolgens vrij snel verplaatste, waarbij een enigszins kronkelend  streepje ontstond en het voorste deel, het oorspronkelijke bultje, een witte kleur kreeg. Bij de verplaatsing was er jeuk. De  afwijking verdween na enkele dagen, maar kwam later weer",
                    "ref_id": null
                }
            ],
            "section": ""
        },
        {
            "text": "Serologisch onderzoek naar strongyloidiasis toonde een sterk positieve reactie: IgG-titer > 1:1600. E\u00e9nmalig onderzoek van de ontlasting volgens de methode van Baermann toonde geen larven van S. stercoralis. In het perifere bloed bleek een geringe eosinofilie: 880 \u00d7 10 6 /l (normaal: 300 \u00d7 10 6 /l). Behandeling met albendazol resulteerde in verdwijning van de klachten. De laboratoriumbepalingen werden niet herhaald.",
            "cite_spans": [],
            "ref_spans": [],
            "section": ""
        },
        {
            "text": "Pati\u00ebnt B, een 86-jarige man, werkte als krijgsgevangene aan de Birma-spoorlijn tijdens de Tweede Wereldoorlog. Na terugkeer uit Birma was hij nooit meer in de tropen geweest. In 1954 werd hij behandeld voor 'Birma-worm' die zich uitte door een regelmatig terugkerende streepvormige, rode, jeukende laesie op billen, buik of heupen. Enige tijd na de behandeling kwamen de klachten terug, maar zodanig dat hij niet opnieuw hulp zocht. Omdat de klachten sinds enkele maanden duidelijk toenamen en de nachtrust verstoorden, meldde hij zich bij zijn huisarts, die contact opnam met ons. Op grond van de anamnese was de diagnose duidelijk: strongyloidiasis. Sinds een jaar werd pati\u00ebnt wegens prostaatcarcinoom behandeld met hormonen.",
            "cite_spans": [],
            "ref_spans": [],
            "section": ""
        },
        {
            "text": "Bij onderzoek zagen wij een vitale man met in de linker flank en op het linker bovenbeen rode, iets verheven urticari\u00eble huidafwijkingen (figuur 1). Bij laboratoriumonderzoek bleek het aantal eosinofiele cellen 900 m 10 6 /l. Serologisch onderzoek naar strongyloidiasis toonde een verhoogde antistoftiter van 1:800. Onderzoek van de ontlasting volgens de methode van Baermann toonde geen Strongyloides-larven (1 maal verricht). Behandeling met ivermectine 200 \u00b5g/kg, 5 tabletten van 3 mg, \u00e9\u00e9nmalig, was effectief: na 2 dagen had pati\u00ebnt geen klachten meer. Zes weken later meldde hij niet te kunnen geloven dat met 5 tabletjes de huidafwijkingen en de klachten die hij meer dan 50 jaar had gehad, niet meer terugkwamen. De eosinofilie was verdwenen en de antistoftiter was 1:400. Gedurende de 12 maanden hierna had pati\u00ebnt zich niet meer opnieuw gemeld.",
            "cite_spans": [],
            "ref_spans": [],
            "section": ""
        },
        {
            "text": "beschouwing Epidemiologie. Strongyloidiasis wordt, zoals gezegd, veroorzaakt door S. stercoralis, een worm die over de wereld verspreid voorkomt, vooral in de tropen en de subtropen, met name in Zuid-Amerika en Zuidoost-Azi\u00eb (tabel). In Nederland moet men eraan denken bij mensen afkomstig uit Suriname en Indonesi\u00eb, maar ook bij personen uit landen rond de Middellandse Zee en Oost-Europa (Oost-Polen, Roemeni\u00eb en Rusland). De infectie doet zich met name voor bij immigranten en mensen die lang in de tropen verbleven. Mannen die tijdens de Tweede Wereldoorlog aan de Birma-spoorlijn hebben gewerkt, kunnen nog steeds besmet zijn. 1 Levenscyclus. De kringloop van S. stercoralis is complex (figuur 2). Infectieuze, zogenaamde filariforme larven die zich in de grond bevinden, penetreren de menselijke huid of slijmvliezen. Via de veneuze en de kleine circulatie bereiken ze de longen, waar zij na passage van alveoli en bronchi in de trachea belanden. Ze worden door de gastheer ingeslikt en komen op hun uiteindelijke bestemming: de dunne darm. Larven kunnen ook direct met het bloed naar het duodenum gaan zonder passage door de longen. 2 In de darm groeien de larven uit tot volwassen wormen. Waar de mannetjes blijven, is onduidelijk; ze worden niet in de darm aangetroffen. Vrouwtjes dringen in de oppervlakkige lagen van de mucosa van duodenum en jejunum, waarin ze eieren leggen, waarschijnlijk via parthenogenese. In de mucosa en de crypten komen uit de eieren zogenaamde rabditiforme, niet-infectieuze larven die naar het darmlumen gaan en met de ontlasting worden uitgescheiden. In vochtige, warme grond kunnen de rabditiforme larven veranderen in infectieuze, filariforme larven (parasitaire cyclus) of zich differenti\u00ebren tot vrij levende mannetjes en vrouwtjes (vrij levende cyclus). Deze vrij levende vrouwtjes produceren eieren waaruit infectieuze larven komen of waaruit opnieuw vrij levende stadia ontstaan. Infectieuze larven kunnen evenwel ook al in de darm uit de rabditiforme larven ontstaan en de darmwand penetreren (interne auto-infectie) of de huid in de perianale regio binnendringen (externe auto-infectie). Door deze bijzondere wijze van vermenigvuldiging kan de infectie vele tientallen jaren blijven bestaan en kan, bij vermindering van weerstand, het zogenaamde hyperinfectiesyndroom ontstaan (zie hierna).",
            "cite_spans": [
                {
                    "start": 632,
                    "end": 633,
                    "text": "1",
                    "ref_id": "BIBREF0"
                },
                {
                    "start": 1140,
                    "end": 1141,
                    "text": "2",
                    "ref_id": null
                }
            ],
            "ref_spans": [],
            "section": ""
        },
        {
            "text": "Ziekteverschijnselen. De huidpenetratie wordt door de betrokken pati\u00ebnt meestal niet opgemerkt, maar kan gepaard gaan met jeuk en exantheem ('ground itch'). De longpassage kan klachten geven van hoesten, kortademigheid en verlengd exspirium, soms met koorts en vluchtige infiltraten (zoals het Loeffler-syndroom) maar verloopt meestal asymptomatisch. Bij het begin van de darminfectie kunnen buikpijn, misselijkheid en soms diarree optreden. De gevestigde intestinale infectie verloopt meestal zonder klachten en verschijnselen, maar ook wel met wisselende buikklachten van pijn, misselijkheid, verminderde eetlust en recidiverende diarree. Soms ontstaat een malabsorptiesyndroom met gewichtsverlies. Een deel van de pati\u00ebnten krijgt een urticarieel, zich niet verplaatsend exantheem, gegeneraliseerd of meer lokaal in de bekkengordel. 3 In de huid migrerende larven geven het beeld van larva currens: een zich met de snelheid van enkele centimeters per uur verplaatsende urticari\u00eble, jeukende huidafwijking, meestal op de buik, de bilstreek of de bovenbenen.",
            "cite_spans": [
                {
                    "start": 836,
                    "end": 837,
                    "text": "3",
                    "ref_id": "BIBREF2"
                }
            ],
            "ref_spans": [],
            "section": ""
        },
        {
            "text": "De afwijking bestaat gedurende enkele uren tot enkele dagen. Het gevaar van een Strongyloides-infectie schuilt in de auto-infectie. Bij vermindering van weerstand (immuungecompromitteerde pati\u00ebnten), vooral bij pati\u00ebnten met verminderde T-celrespons, kan massale strongyloidiasis (hyperinfectiesyndroom) ontstaan door ongecontroleerde auto-infectie. Hyperinfectie wordt vooral gezien bij langdurig corticostero\u00efdgebruik, (hematologische) maligniteiten, auto-immuunziekten en ondervoeding, maar is, merkwaardigerwijs, slechts incidenteel waargenomen bij aids. 2 4 Dit beeld van hyperinfectie wordt gekenmerkt door een enteritis met vaak ernstige malabsorptie, door paralytische ileus, sepsis met Gram-negatieve staven doordat de larven bacteri\u00ebn door de darmwand meenemen, longinfiltraten en meningitis.",
            "cite_spans": [
                {
                    "start": 559,
                    "end": 562,
                    "text": "2 4",
                    "ref_id": null
                }
            ],
            "ref_spans": [],
            "section": ""
        },
        {
            "text": "Laboratoriumonderzoek. Bij de primaire infectie is er eosinofilie die tot 10-12 m 10 9 /l kan oplopen. In de chronische fase is er een geringe eosinofilie die jaren kan voortduren. Afwezigheid van eosinofilie sluit de diagnose niet uit: bij hyperinfectie is eosinofilie vaak afwezig.",
            "cite_spans": [],
            "ref_spans": [],
            "section": ""
        },
        {
            "text": "Diagnose. Voor de diagnose zijn een verblijf in een endemisch gebied en het klachtenpatroon, met name larva currens, van figuur 2. Levenscyclus van Strongyloides stercoralis. Filariforme, infectieuze larven penetreren de intacte huid en bereiken met de bloedstroom de longen. Ze kruipen naar de alveoli en komen via bronchi en trachea in de farynx, worden ingeslikt en bereiken de dunne darm, waar ze zich vestigen in de mucosa van het proximale deel van de darm. Sommige larven bereiken de darm zonder passage door de longen. De vrouwtjes leggen eieren met larven die reeds in de mucosa uitkomen. Deze zogenaamde rabditiforme, niet-infectieuze larven worden met de ontlasting uitgescheiden. In warme, vochtige grond kunnen ze zich ontwikkelen tot infectieuze larven die de huid binnendringen, waarna de cyclus zich herhaalt (parasitaire cyclus). Rabditiforme larven kunnen zich in de grond ook ontwikkelen tot volwassen mannetjes en vrouwtjes die eieren leggen waaruit infectieuze larven ontstaan (de vrij levende cyclus). In het darmlumen kunnen uit rabditiforme larven ook meteen infectieuze larven ontstaan die de darm penetreren (interne auto-infectie) of de huid rond de anus binnendringen (externe auto-infectie). zoek (ELISA) geschiedt met antigeen van dierlijke Strongyloides-larven (S. ratti of S. cebus) of met antigeen van S. stercoralis, van pati\u00ebnten afkomstig. De gevoeligheid van deze reacties is hoog, behalve bij recente infecties. 2 3 5 Bij 35 pati\u00ebnten met een chronische infectie was de sensitiviteit van de Baermann-methode 66%, van de ELISA met homoloog antigeen 84% en van de combinatie van beide methoden 97%. 3 Bij hyperinfecties kunnen larven in ontlasting, in een aspiraat van maag of dunne darm, in sputum, urine, en soms ook bloed en liquor gevonden worden. Differenti\u00eble diagnose. Larva migrans cutanea ('creeping eruption', infectie met een mijnworm van hond of kat, meestal Ancylostoma braziliensis) kan, in tegenstelling tot larva currens, op het hele lichaam v\u00f3\u00f3rkomen, verplaatst zich minder snel, heeft een grilliger en meer gekronkeld aspect, blijft enkele weken aanwezig en recidiveert niet. Longklachten doen zich ook voor bij passage van andere wormen. De buikklachten zijn zeer aspecifiek.",
            "cite_spans": [
                {
                    "start": 117,
                    "end": 120,
                    "text": "van",
                    "ref_id": null
                },
                {
                    "start": 1450,
                    "end": 1455,
                    "text": "2 3 5",
                    "ref_id": null
                },
                {
                    "start": 1635,
                    "end": 1636,
                    "text": "3",
                    "ref_id": "BIBREF2"
                }
            ],
            "ref_spans": [],
            "section": ""
        },
        {
            "text": "Therapie. Ivermectine is het middel van keuze, \u00e9\u00e9nmalig 200 \u00b5g/kg. 6 7 Zo nodig wordt de therapie herhaald, 2 dagen achtereen. Ivermectine heeft geen belangrijke bijwerkingen. Het is in Nederland niet geregistreerd, maar kan op bewustheidsverklaring worden verkregen. Geadviseerd wordt ivermectine niet voor te schrijven tijdens zwangerschap en lactatie en aan kinderen jonger dan 5 jaar. Schadelijke werking tijdens de zwangerschap is evenwel niet gebleken. 8 Albendazol, 400 mg 1 dd gedurende 3 dagen, is een alternatief; dit middel heeft ook geen belangrijke bijwerkingen. Pati\u00ebnt A werd met albendazol behandeld omdat wij tijdelijk niet over ivermectine beschikten. In een vergelijkend onderzoek bij 301 ge\u00efnfecteerden (leeftijd: 9-22 jaar) op Zanzibar waren de genezingspercentages met ivermectine 82,9 en met albendazol 45,0. 6 Bij ex-krijgsgevangenen van wie velen aan de Birma-spoorlijn hadden gewerkt, resulteerde een kuur met albendazol 400 mg 2 dd gedurende 4 dagen in genezing bij 75%, na herhaalde kuren 81%. 9 Tijdens de zwangerschap is albendazol gecontra\u00efndiceerd en bij jonge kinderen is er weinig ervaring met het middel. Voor de indicatie 'strongyloidiasis' is het in Nederland niet geregistreerd.",
            "cite_spans": [
                {
                    "start": 67,
                    "end": 70,
                    "text": "6 7",
                    "ref_id": null
                },
                {
                    "start": 459,
                    "end": 460,
                    "text": "8",
                    "ref_id": "BIBREF7"
                },
                {
                    "start": 1022,
                    "end": 1023,
                    "text": "9",
                    "ref_id": "BIBREF8"
                }
            ],
            "ref_spans": [],
            "section": ""
        },
        {
            "text": "Tiabendazol werd traditioneel gebruikt, maar is in Nederland niet meer verkrijgbaar.",
            "cite_spans": [],
            "ref_spans": [],
            "section": ""
        },
        {
            "text": "Bij immunosuppressie en bij hyperinfectie wordt ivermectine tenminste 3 dagen achtereen voorgeschreven en albendazol gedurende minstens 14 dagen. Bovendien past men onderhoudsbehandeling of secundaire profylaxe toe, bijvoorbeeld met 1 \u00d7 per 14 dagen of per maand een dosis. Vergelijkende studies over het effect hiervan ontbreken. Ivermectine en albendazol zijn alleen in tabletvorm beschikbaar; bij de pati\u00ebnt met hyperinfectie kunnen ze zo nodig via een maagsonde of per klysma worden toegediend.",
            "cite_spans": [],
            "ref_spans": [],
            "section": ""
        },
        {
            "text": "Preventie. Het dragen van schoeisel voorkomt de primaire infectie met S. stercoralis. Ter voorkoming van de hyperinfectie dient de arts bij personen uit de risicogroepen v\u00f3\u00f3r het starten van immunosuppressieve therapie onderzoek te verrichten naar strongyloidiasis. abstract Recurrent, itching and creeping skin lesions in (former) travellers to the tropics: strongyloidiasis. -Two patients, a woman aged 24 and a man aged 86, had suffered from recurrent, itchy, linear, creeping skin lesions, notably on the thighs, buttocks and lower abdomen, for 9 months and more than 50 years, respectively. The woman had been in South America, and the man had worked on the Burma railway as a prisoner of war during World War II. In both patients 'larva currens' was observed. The clinical diagnosis of 'strongyloidiasis' was supported by eosinophilia and raised antibody titres against Strongyloides stercoralis in the blood. No larvae could be detected in either patient. Treatment with albendazole, and ivermectin, respectively, resulted in disappearance of the complaints. S. stercoralis is found in many parts of the world. In the Netherlands the major risk groups in which strongyloidiasis should be considered are people from, and visitors to, South-America (Surinam) and South-East Asia (Indonesia, former prisoners of war).",
            "cite_spans": [],
            "ref_spans": [],
            "section": ""
        }
    ],
    "bib_entries": {
        "BIBREF0": {
            "ref_id": "b0",
            "title": "Strongyloidiasis bij voormalige krijgsgevangenen en ge\u00efnterneerden die tijdens de Tweede Wereldoorlog in Zuidoost-Azi\u00eb verbleven",
            "authors": [
                {
                    "first": "G",
                    "middle": [
                        "P"
                    ],
                    "last": "Verburg",
                    "suffix": ""
                },
                {
                    "first": "A",
                    "middle": [],
                    "last": "Geus",
                    "suffix": ""
                },
                {
                    "first": "",
                    "middle": [],
                    "last": "De",
                    "suffix": ""
                }
            ],
            "year": 1990,
            "venue": "Ned Tijdschr Geneeskd",
            "volume": "134",
            "issn": "",
            "pages": "2529--2562",
            "other_ids": {}
        },
        "BIBREF2": {
            "ref_id": "b2",
            "title": "Strongyloides stercoralis: een goedaardige parasiet met enkele kwaadaardige karaktertrekken",
            "authors": [
                {
                    "first": "Jcm",
                    "middle": [],
                    "last": "Vetter",
                    "suffix": ""
                },
                {
                    "first": "T",
                    "middle": [],
                    "last": "Gool",
                    "suffix": ""
                },
                {
                    "first": "",
                    "middle": [],
                    "last": "Van",
                    "suffix": ""
                }
            ],
            "year": 1999,
            "venue": "Ned Tijdschr Med Microbiol",
            "volume": "7",
            "issn": "",
            "pages": "48--52",
            "other_ids": {}
        },
        "BIBREF3": {
            "ref_id": "b3",
            "title": "Efficacy of ivermectin in the treatment of strongyloidiasis complicating AIDS",
            "authors": [
                {
                    "first": "J",
                    "middle": [
                        "R"
                    ],
                    "last": "Torres",
                    "suffix": ""
                },
                {
                    "first": "R",
                    "middle": [],
                    "last": "Isturiz",
                    "suffix": ""
                },
                {
                    "first": "J",
                    "middle": [],
                    "last": "Murillo",
                    "suffix": ""
                },
                {
                    "first": "M",
                    "middle": [],
                    "last": "Guzman",
                    "suffix": ""
                },
                {
                    "first": "R",
                    "middle": [],
                    "last": "Contreras",
                    "suffix": ""
                }
            ],
            "year": 1993,
            "venue": "Clin Infect Dis",
            "volume": "17",
            "issn": "",
            "pages": "900--902",
            "other_ids": {}
        },
        "BIBREF4": {
            "ref_id": "b4",
            "title": "De serodiagnostiek van Strongyloides-infecties",
            "authors": [
                {
                    "first": "A",
                    "middle": [
                        "M"
                    ],
                    "last": "Polderman",
                    "suffix": ""
                },
                {
                    "first": "J",
                    "middle": [],
                    "last": "Blotkamp",
                    "suffix": ""
                },
                {
                    "first": "J",
                    "middle": [
                        "J"
                    ],
                    "last": "Verwey",
                    "suffix": ""
                }
            ],
            "year": 1999,
            "venue": "Ned Tijdschr Klin Chem",
            "volume": "24",
            "issn": "",
            "pages": "60--65",
            "other_ids": {}
        },
        "BIBREF5": {
            "ref_id": "b5",
            "title": "A comparative trial of a single-dose ivermectin versus three days of albendazole for treatment of Strongyloides stercoralis and other soil-transmitted helminth infections in children",
            "authors": [
                {
                    "first": "H",
                    "middle": [],
                    "last": "Marti",
                    "suffix": ""
                },
                {
                    "first": "H",
                    "middle": [
                        "J"
                    ],
                    "last": "Haji",
                    "suffix": ""
                },
                {
                    "first": "L",
                    "middle": [],
                    "last": "Savioli",
                    "suffix": ""
                },
                {
                    "first": "H",
                    "middle": [
                        "M"
                    ],
                    "last": "Chwaya",
                    "suffix": ""
                },
                {
                    "first": "A",
                    "middle": [
                        "F"
                    ],
                    "last": "Mgeni",
                    "suffix": ""
                },
                {
                    "first": "J",
                    "middle": [
                        "S"
                    ],
                    "last": "Ameir",
                    "suffix": ""
                }
            ],
            "year": 1996,
            "venue": "Am J Trop Med Hyg",
            "volume": "55",
            "issn": "",
            "pages": "477--81",
            "other_ids": {}
        },
        "BIBREF6": {
            "ref_id": "b6",
            "title": "A randomized trial of single-and two-dose ivermectin versus thiabendazole for treatment of strongyloidiasis",
            "authors": [
                {
                    "first": "P",
                    "middle": [
                        "H"
                    ],
                    "last": "Gann",
                    "suffix": ""
                },
                {
                    "first": "F",
                    "middle": [
                        "A"
                    ],
                    "last": "Neva",
                    "suffix": ""
                },
                {
                    "first": "A",
                    "middle": [
                        "A"
                    ],
                    "last": "Gam",
                    "suffix": ""
                }
            ],
            "year": 1994,
            "venue": "J Infect Dis",
            "volume": "169",
            "issn": "",
            "pages": "1076--1085",
            "other_ids": {}
        },
        "BIBREF7": {
            "ref_id": "b7",
            "title": "Pregnancy outcome after inadvertent ivermectin treatment during community-based distribution",
            "authors": [
                {
                    "first": "M",
                    "middle": [],
                    "last": "Pacque",
                    "suffix": ""
                },
                {
                    "first": "B",
                    "middle": [],
                    "last": "Munoz",
                    "suffix": ""
                },
                {
                    "first": "G",
                    "middle": [],
                    "last": "Poetschke",
                    "suffix": ""
                },
                {
                    "first": "J",
                    "middle": [],
                    "last": "Foose",
                    "suffix": ""
                },
                {
                    "first": "B",
                    "middle": [
                        "M"
                    ],
                    "last": "Greene",
                    "suffix": ""
                },
                {
                    "first": "H",
                    "middle": [
                        "R"
                    ],
                    "last": "Taylor",
                    "suffix": ""
                }
            ],
            "year": 1990,
            "venue": "Lancet",
            "volume": "336",
            "issn": "",
            "pages": "1486--1495",
            "other_ids": {}
        },
        "BIBREF8": {
            "ref_id": "b8",
            "title": "Albendazole is effective treatment for chronic strongyloidiasis",
            "authors": [
                {
                    "first": "L",
                    "middle": [
                        "K"
                    ],
                    "last": "Archibald",
                    "suffix": ""
                },
                {
                    "first": "N",
                    "middle": [
                        "J"
                    ],
                    "last": "Beeching",
                    "suffix": ""
                },
                {
                    "first": "G",
                    "middle": [
                        "V"
                    ],
                    "last": "Gill",
                    "suffix": ""
                },
                {
                    "first": "J",
                    "middle": [
                        "W"
                    ],
                    "last": "Bailey",
                    "suffix": ""
                },
                {
                    "first": "D",
                    "middle": [
                        "R"
                    ],
                    "last": "Bell",
                    "suffix": ""
                }
            ],
            "year": 1993,
            "venue": "Q J Med",
            "volume": "86",
            "issn": "",
            "pages": "191--196",
            "other_ids": {}
        }
    },
    "ref_entries": {
        "FIGREF0": {
            "text": "Larva currens bij pati\u00ebnt B (a, b): zich vrij snel verplaatsende urticari\u00eble afwijking op de rechter bil, onder 2 belichtingen opgenomen. a b",
            "latex": null,
            "type": "figure"
        },
        "TABREF0": {
            "text": "Academisch Medisch Centrum, Meibergdreef 9, 1105 AZ Amsterdam. Afd. Inwendige Geneeskunde, onderafd. Infectieziekten, Tropische Geneeskunde en AIDS: mw.W.A.Buikhuisen, assistent-geneeskundige in opleiding (thans: internist, in opleiding tot longarts, Onze Lieve Vrouwe Gasthuis, Amsterdam); mw.dr.J.C.F.M.Wetsteyn en prof.dr. P.A.Kager, internisten. Afd. Medische Microbiologie, sectie Parasitologie: dr.T.van Gool, medisch microbioloog. Correspondentieadres: prof.dr.P.A.Kager (p.a.kager@amc.uva.nl).Recidiverende, jeukende en zich verplaatsende huidafwijkingen bij (voormalige) tropenreizigers: strongyloidiasis w.a.buikhuisen, j.c.f.m.wetsteyn, t.van gool en p.a.kager",
            "latex": null,
            "type": "table"
        },
        "TABREF1": {
            "text": "belang. De diagnose wordt gesteld door het aantonen van larven in verse ontlasting. Onderzoek van een direct ontlastingspreparaat of van een",
            "latex": null,
            "type": "table"
        }
    },
    "back_matter": [
        {
            "text": "Tuinaarde en tetanus 'Was de zaak z\u00f3\u00f3 eenvoudig, als men zich die voorstelde', zegt Gij verder, 'dan moesten menschen door inademing van tuinaarde dikwijls tetanus krijgen'. Want den tetanusbacil kan men in 50 pCt. van iedere tuinaarde vinden.Maar ademen menschen, die zich in tuinen ophouden -van anderen is hier geen sprake -dan tuinaarde in? Het bewijs is toch niet geleverd, dat van zulke aarde ooit deeltjes in de lucht gaan zweven? Ik voor mij moet bekennen, dat ik mij de mogelijkheid ternauwernood kan voorstellen, wanneer ik de vaste aardkluitjes in een tuin of een bloempot beschouw. ",
            "cite_spans": [],
            "ref_spans": [],
            "section": "annex"
        }
    ]
}