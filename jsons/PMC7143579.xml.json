{
    "paper_id": "PMC7143579",
    "metadata": {
        "title": "Rennen vliegen rust nemen",
        "authors": [
            {
                "first": "Sigrid",
                "middle": [],
                "last": "Starremans",
                "suffix": "",
                "email": null,
                "affiliation": {}
            }
        ]
    },
    "body_text": [
        {
            "text": "Enigszins stress ervaren tijdens het werk is niet per definitie negatief. Stress betekent niets anders dan spanning of druk. Door de stress presteren mensen vaak zelfs beter, omdat ze extra alert en geconcentreerd zijn. Het wordt pas een probleem als acute stress overgaat in chronische stress. Je lichaam blijft dan 24 uur per dag adrenaline en cortisol aanmaken, waardoor het lichaam in een overlevingsstand blijft staan. Vermoeidheid, nek- en rugklachten, gevoelens van onrust, een kort lontje en uiteindelijk burn-out kunnen het gevolg zijn.",
            "cite_spans": [],
            "section": "Dramatisch",
            "ref_spans": []
        },
        {
            "text": "Van Wolven denkt dat chronische stress in het verpleegkundig beroep extra op de loer ligt. Naast de drukte en de hectiek maken verpleegkundigen immers vaak dramatische situaties mee. Zo was Van Wolven lang geleden betrokken bij het overlijden van een kind doordat gewijzigde behandelinstructies niet waren doorgegeven aan de verpleegkundigen. Als reactie stopten enkele collega\u2019s (tijdelijk) met werken. Van Wolven bleef wel doorwerken, maar het duurde lang voordat ze haar angst voor herhaling kwijt was. \u2018Iedereen gaat hier op zijn eigen manier mee om. Wat mij geholpen heeft, is dat ik er met andere collega\u2019s over kon blijven praten. Ook als de angst jaren later door bepaalde situaties opnieuw naar boven kwam.\u2019",
            "cite_spans": [],
            "section": "Dramatisch",
            "ref_spans": []
        },
        {
            "text": "Ook voor Jef Adriaenssens, ex-spoedverpleegkundige (SEH) en nu gezondheidsonderzoeker bij het Federaal kenniscentrum Gezondheidszorg (KCE) in Brussel, zijn de uitspraken van Van Wolven herkenbaar. \u2018Ik heb eens per ongeluk een infuusnaald recht in mijn arm gekregen waarmee daarvoor een kindje met meningokokkensepsis was geprikt. Vervolgens heb ik 48 uur amper geslapen door de angst dat ik ook besmet zou kunnen zijn.\u2019 Hij denkt dat veel spoedverpleegkundigen, meer nog dan andere verpleegkundigen, blootgesteld worden aan gruwelijke en daarmee traumatische gebeurtenissen. Het onderzoek dat Adriaenssens in 17 Belgische ziekenhuizen deed naar voorspellende factoren van werkstress bij spoedverpleegkundigen, bevestigt die aanname.1 Met name PTSS-klachten bleken onder deze groep veel meer voor te komen dan gebruikelijk in de westerse wereld. Het gaat onder meer om ernstige angst- en depressieklachten en slapeloosheid. De cijfers voor PTSS zijn ook hoger dan bij andere verpleegkundige beroepen (maar niet als het om burn-out gaat. Die cijfers zijn gelijk).",
            "cite_spans": [
                {
                    "start": 732,
                    "end": 733,
                    "mention": "1",
                    "ref_id": "BIBREF0"
                }
            ],
            "section": "Besmette injectienaald",
            "ref_spans": []
        },
        {
            "text": "Ook cijfers uit 2015 en 2016 laten zien dat verpleegkundigen in ziekenhuizen meer stress ervaren dan de gemiddelde Nederlandse beroepsbevolking.2 Zeker als het gaat om studenten en jonge collega\u2019s. In 2015 en 2016 had maar liefst 23% van de jongere collega\u2019s burn-outklachten.2 Dat is meer dan twee keer zoveel als de gemiddelde Nederlandse beroepsbevolking.",
            "cite_spans": [
                {
                    "start": 144,
                    "end": 145,
                    "mention": "2",
                    "ref_id": "BIBREF1"
                },
                {
                    "start": 276,
                    "end": 277,
                    "mention": "2",
                    "ref_id": "BIBREF1"
                }
            ],
            "section": "Studenten en jonge collega\u2019s",
            "ref_spans": []
        },
        {
            "text": "Mede om die reden is er veel vertraging en mogelijke uitval bij deze groep, weet verpleegkundige en docent verpleegkunde Ellen Bakker, die hier promotieonderzoek naar doet.3 \u2018Vanaf 2016 is de negatieve stress bij deze groep nog verder toegenomen.\u2019 Ze denkt dat de oorzaken liggen in de hoge werkdruk en het personeelstekort.",
            "cite_spans": [
                {
                    "start": 172,
                    "end": 173,
                    "mention": "3",
                    "ref_id": "BIBREF2"
                }
            ],
            "section": "Studenten en jonge collega\u2019s",
            "ref_spans": []
        },
        {
            "text": "Dat collega\u2019s met meer ervaring minder stress ervaren, komt waarschijnlijk doordat ze zichzelf en de signalen van stress beter (her)kennen. \u2018Ik pleit er dan ook voor om hier binnen de opleiding meer aandacht aan te besteden. Leer studenten herkennen wat hen triggert.\u2019",
            "cite_spans": [],
            "section": "Studenten en jonge collega\u2019s",
            "ref_spans": []
        },
        {
            "text": "\n\u2018Je moet het aantal prikkels drastisch reduceren, dus singletasken: alleen tv kijken, lezen of in de natuur zijn\u2019\n",
            "cite_spans": [],
            "section": "Studenten en jonge collega\u2019s",
            "ref_spans": []
        },
        {
            "text": "\n\n",
            "cite_spans": [],
            "section": "Studenten en jonge collega\u2019s",
            "ref_spans": []
        },
        {
            "text": "We vroegen verpleegkundigen op onze social-mediakanalen welke situaties hun stressniveau verhogen. Enkele reacties:Als je ziet dat het met een pati\u00ebnt niet goed gaat en artsen voor je gevoel niet adequaat reagerenPersoneelstekortOnvolledige overdrachtenBoze familieledenAls iets niet meteen luktBang voor wat collega\u2019s vindenTe weinig tijd voor mijn cli\u00ebnten en te veel administratie tijdens een dienstWanneer bepaalde werkzaamheden niet gedaan worden (zoals wegen, dagcurve, urineopvang)Werkstukken en opdrachtenAngst voor slechte beoordelingen tijdens stagesAls ondersteunende diensten uitvallen en de verpleegkundige het kan opknappenVan collega\u2019s die gestrest zijn, maar ook een erg \u2018gestreste lading\u2019 om zich heen hebbenAls je na een late dienst in je stage geacht wordt om gewoon weer om 8.30 uur op school te zitten.\n",
            "cite_spans": [],
            "section": "WAAR RAAK JIJ GESTREST VAN? ::: Agressie verhoogt stress",
            "ref_spans": []
        },
        {
            "text": "Ook in Belgi\u00eb zijn uitval en werkstress bij studenten hoog, volgens Erik Franck, geassocieerd professor aan de masteropleiding Verpleegkunde en Vroedkunde van de Universiteit Antwerpen. Hij meent dat onder meer de vele administratie en de specialistische deelzorg daar debet aan zijn. Franck: \u2018Dit speelt ook bij studenten. Ze beginnen met een bepaald idee aan de opleiding, vanuit een \u2018willen zorgen\u2019, waarna ze al snel worden geconfronteerd met de realiteit\u2019. Daarnaast is de zorg chronischer en complexer geworden waardoor, volgens Franck, jonge mensen nog eerder met de kwetsbaarheid en de dramatiek van het leven geconfronteerd worden. \u2018Bovendien is de opleiding, ook door het technischer en complexer worden van de zorg, veel voller geworden. Wij kregen vroeger een hele dag les over hoe je een bed moet opdekken. Nu doen ze dat in een uur.\u2019",
            "cite_spans": [],
            "section": "WAAR RAAK JIJ GESTREST VAN? ::: Agressie verhoogt stress",
            "ref_spans": []
        },
        {
            "text": "\nGa zitten en adem 5 keer diep in en uit; zo kalmeer je je stresssysteem\n",
            "cite_spans": [],
            "section": "WAAR RAAK JIJ GESTREST VAN? ::: Agressie verhoogt stress",
            "ref_spans": []
        },
        {
            "text": "\n\n",
            "cite_spans": [],
            "section": "WAAR RAAK JIJ GESTREST VAN? ::: Agressie verhoogt stress",
            "ref_spans": []
        },
        {
            "text": "Al is het verpleegkundig beroep hectisch, veel deskundigen denken dat de hoge mate van negatieve stress die verpleegkundigen ervaren meer met andere factoren te maken heeft. Dat het huidige personeelstekort een rol speelt, daar zijn alle deskundigen het over eens. Maar ook dat is niet het enige.",
            "cite_spans": [],
            "section": "Teamspirit en sociale steun",
            "ref_spans": []
        },
        {
            "text": "Volgens Franck hangt de hoeveelheid werkstress onder meer sterk af van het klimaat op de afdeling. Hij ziet dat er veel geld gaat naar de technische, inhoudelijke kant van de zorg, maar dat er nog te weinig aandacht is voor sociale aspecten en de coaching van teams. \u2018Terwijl het voor stressreductie zo belangrijk is: hoe werk je samen? Als er bijvoorbeeld gepest of geroddeld wordt in een team, is er weinig veiligheid en dat leidt tot meer stress.\u2019 Ook de sociale steun die collega\u2019s elkaar zouden moeten bieden, ontbreekt nog weleens. \u2018Verpleegkundigen zijn opgeleid om onmiddellijk dingen op te lossen. Maar elkaar sociale steun geven is erkennen, luisteren en begrijpen hoe de ander zich voelt.\u2019",
            "cite_spans": [],
            "section": "Teamspirit en sociale steun",
            "ref_spans": []
        },
        {
            "text": "Ook Adriaenssens onderstreept het belang van teamspirit en sociale steun om stressklachten en burn-out te voorkomen. \u2018Dat blijkt uit alle onderzoeken. Een grote voorspeller van werkstress is bijvoorbeeld het gebrek aan appreciatie, zowel van je collega\u2019s als van de hoofdverpleegkundige. Ook voor hoofdverpleegkundigen zelf blijkt waardering krijgen van het team een sterke buffer tegen werkstress en burn-out. Als je niet regelmatig hoort dat je goed bezig bent, krijg je eerder een negatief beeld van het werk en jezelf,\u2019 vervolgt hij. \u2018 Elkaar complimenten geven lijkt simpel, maar gebeurt veel te weinig.\u2019",
            "cite_spans": [],
            "section": "Teamspirit en sociale steun",
            "ref_spans": []
        },
        {
            "text": "Een andere sterke voorspeller van werkstress is, volgens Franck en Adriaenssens, de mate van controle die je hebt over je werk. Hoe meer autonomie, hoe meer je zelf kunt beslissen, hoe minder kans op werkstress en burn-out. Adriaenssens: \u2018In de praktijk maakt het bijvoorbeeld heel veel uit of je dagtaken van verpleegkundigen strikt per uur vastlegt of ze zelf laat bepalen wanneer ze wat doen. Leidinggevenden zouden oog moeten hebben voor die vrijheid van handelen.\u2019 Beide onderzoekers verwijzen naar een Amerikaans onderzoek5 waaruit bleek dat ziekenhuizen waar medewerkers meer vrijheid krijgen om hun taken uit te oefenen \u2013 zoals de bekende magnethospitals \u2013 niet alleen minder te maken hebben met burn-outs, maar ook makkelijker hun personeel behouden.",
            "cite_spans": [
                {
                    "start": 528,
                    "end": 529,
                    "mention": "5",
                    "ref_id": "BIBREF4"
                }
            ],
            "section": "Meer vrijheid",
            "ref_spans": []
        },
        {
            "text": "Kinderverpleegkundige Conny van Velden, interim bestuurder van beroepsvereniging V&VN, noemt het hebben van weinig invloed op het werk als een van de oorzaken van de hoge werkdruk en werkstress. \u2018Dat betekent ook dat veel diensten niet afgestemd zijn op de situatie thuis en er dus geen rekening gehouden wordt met priv\u00e9omstandigheden, zoals bijvoorbeeld kleine of schoolgaande kinderen, mantelzorg of het werk van de partner. Ik vind het bijzonder dat verpleegkundigen nog steeds weinig te zeggen hebben binnen de instellingen, terwijl ze de grootste groep medewerkers zijn.\u2019 Overigens hebben verpleegkundigen hier zelf ook een rol in, vindt ze. \u2018Ze laten zich nu te weinig horen. Je zou meer voor het vak en je professionaliteit kunnen gaan staan, en je invloed laten gelden. Door je in VAR\u2019en te verenigen en je krachten te bundelen. Door ervoor te zorgen dat je invloed hebt in je organisatie, dat je aan de tafels zit waar de besluiten worden genomen. Van Velden denkt dat wanneer je als verpleegkundige op de juiste plek zit, dat een belangrijke factor is voor meer werkplezier en minder werkstress. Dat kan bijvoorbeeld door functiedifferentiatie. Maar aan hoe dat precies vorm krijgt, wordt zoals bekend nog hard gewerkt.4",
            "cite_spans": [
                {
                    "start": 1229,
                    "end": 1230,
                    "mention": "4",
                    "ref_id": "BIBREF3"
                }
            ],
            "section": "Meer vrijheid",
            "ref_spans": []
        },
        {
            "text": "\n\u2018Hoe meer autonomie, hoe minder kans op werkstress\u2019\n",
            "cite_spans": [],
            "section": "Meer vrijheid",
            "ref_spans": []
        },
        {
            "text": "\n\n",
            "cite_spans": [],
            "section": "Meer vrijheid",
            "ref_spans": []
        },
        {
            "text": "De ge\u00efnterviewden in dit artikel kwamen met de volgende tips om stress te reduceren:Van Wolven: \u2018Vertraag bewust iets tijdens het werk. Haal een paar keer diep adem voordat je een kamer binnenloopt, glimlach en doe alsof je alle tijd hebt. Je lichaam kan niet gestrest blijven als je kalm aan doet, ook al doe je alsof.\u2019\u2018Ga als het kan even liggen als je thuiskomt.\u2019\u2018Wandelen blijkt, meer nog dan andere sporten, stressverlagend en cortisolafbrekend.\u2019\u2018Ken jezelf, weet wat je valkuilen zijn en welke situaties jou triggeren. Voel regelmatig: hoe gaat het met me? Wees alert op lichamelijke en psychische signalen van stress, zoals slaapproblemen, pijn op de borst, concentratiestoornissen, angstklachten, meer gaan drinken, veel piekeren.\u2019Achterhaal wat jij zelf (meer) kunt doen om te kalmeren en hersteltijd te nemen. Welke dingen kosten energie, welke dingen geven je energie? Van Wolven: \u2018Onderzoek bij jezelf wat je nodig hebt om te kalmeren en wat je energie geeft. Heb je voldoende gegeten en gedronken? Helpt het om te overleggen met een collega? Wat kun je delegeren of uitstellen? Werkt een pati\u00ebnt je op je zenuwen en kun je het vandaag niet hebben? Overleg of het anders ingedeeld kan worden. Onderzoek bij jezelf wat helpt om je werk van je af te zetten en je weer op te laden. Een stukje doorlopen naar de volgende halte om je hoofd leeg te maken, muziek waar je rustig of blij van wordt? Je telefoon een tijdje uitzetten en wat voor je uit mijmeren? Zet elke week een afspraak met jezelf in je agenda.\u2019Adriaenssens: \u2018Baken je werk en je takenpakket zoveel mogelijk af als dat te veel voor je is. Neem bijvoorbeeld niet zomaar een dienst over, maar ga goed na of je dat er wel bij kunt hebben.\u2019\u2018Spreek elkaar erop aan als je denkt dat een collega chronisch gestrest is of tekenen van uitval vertoont, zoals slechte concentratie, irritatie, verwardheid. Vaak is dat voor de omgeving duidelijker dan voor degene zelf.\u2019\u2018Ventileer, praat met collega\u2019s als er iets heftigs gebeurt. Aarzel niet om hulp te zoeken van een vertrouwenspersoon, psycholoog of coach als je er zelf niet uitkomt.\u2019\n",
            "cite_spans": [],
            "section": "TIPS OM STRESS TE REDUCEREN ::: Hersteltijd nemen",
            "ref_spans": []
        },
        {
            "text": "\n\u2018Toen ik tijd nam om te eten, ging ik effici\u00ebnter werken\u2019\n",
            "cite_spans": [],
            "section": "TIPS OM STRESS TE REDUCEREN ::: Hersteltijd nemen",
            "ref_spans": []
        },
        {
            "text": "\n\n",
            "cite_spans": [],
            "section": "TIPS OM STRESS TE REDUCEREN ::: Hersteltijd nemen",
            "ref_spans": []
        },
        {
            "text": "Verder adviseert ze verpleegkundigen om niet alleen te focussen op problemen. \u2018Dat geeft een gevoel van uitzichtloosheid en machteloosheid dat je stress vergroot. Zelfs als er momenteel wel genoeg collega\u2019s zijn, gaan mensen denken: ja, maar is dat volgende week nog zo?\u2019 Ze adviseert verpleegkundigen om geregeld dingen te doen waar ze zich goed bij voelen en blij van worden. \u2018Voor mij was dat even een collega opzoeken waar ik het goed mee kon vinden. Of een geintje maken met een pati\u00ebnt.\u2019 Net als stress versterkt positiviteit zichzelf ook. \u2018Ik herinner me een collega die zo hard kon schaterlachen dat je het aan de andere kant van de gang kon horen\u2019, vervolgt ze. \u2018Als zij er was, was iedereen vrolijk.\u2019",
            "cite_spans": [],
            "section": "TIPS OM STRESS TE REDUCEREN ::: Hersteltijd nemen",
            "ref_spans": []
        },
        {
            "text": "\nDAG VAN DE ZORGPROFESSIONAL\n",
            "cite_spans": [],
            "section": "nursing/congressen ::: Hersteltijd nemen",
            "ref_spans": []
        },
        {
            "text": "Tijdens het congres De Dag van de Zorgprofessional op 26 juni 2020 in Ede leer je hoe je in balans blijft als verpleegkundige en je werkplezier vergroot. Met workshops over bijvoorbeeld gezond slapen, een actiever alternatief voor mindfulness, omgaan met werkdruk, en de overgang. Ook op het programma: de populaire workshop Sportschool voor je Geest. Informatie: nursing.nl/congressen/zorgprofessional",
            "cite_spans": [],
            "section": "nursing/congressen ::: Hersteltijd nemen",
            "ref_spans": []
        }
    ],
    "ref_entries": {},
    "back_matter": [],
    "bib_entries": {
        "BIBREF0": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF1": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF2": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF3": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF4": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        }
    }
}