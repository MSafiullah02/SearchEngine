{
    "paper_id": "fda95d24a887e85ea6e083848b5c63b64d7ba774",
    "metadata": {
        "title": "Klinische lessen",
        "authors": []
    },
    "abstract": [],
    "body_text": [
        {
            "text": "In 1883 verbond Jean Alfred Fournier, een Franse venereoloog, zijn naam aan een klinisch syndroom dat al eerder in 1764 door een Franse legerarts werd beschreven. 1 Het betrof een fulminant verlopende en zich snel uitbreidende infectie van het scrotum, het perineum en de buikwand. Fournier beschreef drie kenmerken: plotselinge scrotale pijn en zwelling bij een gezonde jonge man, snelle progressie tot gangreen en afwezigheid van een evidente oorzaak. 2 In de ruim 100 jaar die sindsdien zijn verstreken, is er veel kennis vergaard omtrent dit nog altijd potentieel dodelijke ziektebeeld.",
            "cite_spans": [],
            "ref_spans": [],
            "section": "Dames en Heren,"
        },
        {
            "text": "In deze les bespreken wij met u 2 recente pati\u00ebnten en de huidige inzichten in deze ziekte.",
            "cite_spans": [],
            "ref_spans": [],
            "section": "Dames en Heren,"
        },
        {
            "text": "Pati\u00ebnt A, een 54-jarige, voorheen gezonde man, presenteerde zich bij de huisarts met pijn in de perianale regio. Deze stelde de diagnose 'perianaal abces'. Dit abces ontlastte zich een dag later spontaan. De huisarts schreef pati\u00ebnt een doxycyclinekuur voor. Op de 3e dag meldde de pati\u00ebnt zich 's avonds opnieuw, nu op de afdeling Spoedeisende Hulp. De pijn was verergerd, hij had koorts en voelde zich ziek. De temperatuur was 38,3\u00b0C en de bloeddruk 125/65 mmHg bij een polsfrequentie van 148 per min. Pati\u00ebnt was bleek en ademde 40 keer per min. Bij inspectie van het perineum werd een groot hoefijzervormig perianaal abces gevonden, ventraal gelokaliseerd. Het scrotum was blauw verkleurd. Wegens het sepsisbeeld besloot men pati\u00ebnt diezelfde avond op te nemen op de afdeling Intensive Care. De uitslagen van het bloedonderzoek bij opname luidden: BSE: 15 mm/1e uur; leukocyten: 10,5 \u00d7 10 9 /l, met 66% leukoblasten bij differentiatie; hemoglobine (Hb): 7,2 mmol/l; hematocriet (Ht): 0,339; trombocyten: 17 \u00d7 10 9 /l; elektrolyten: niet afwijkend; creatinine: 454 \u00b5mol/l; lactaat: 11,8 mmol/l; lactaatdehydrogenase (LDH): 1243 U/l (normaal: 114-235); creatinekinase (CK): 3641 U/l (normaal: 0-50). De leverenzymwaarden waren licht gestoord. Arteri\u00eble bloedgasanalyse toonde: pH: 7,32; Pco 2 : 2,7 kPa; Po 2 : 19,2 kPa; O 2 -saturatie: 98%; bicarbonaat: 10 mmol/l. De intensivist concludeerde: ernstige sepsis met respiratoire insuffici\u00ebntie, nierfunctiestoornissen, metabole acidose en ernstige diffuse intravasale stolling. Pati\u00ebnt kreeg vocht en inotropica, en bovendien werd behandeling met antibiotica ingezet: netilmycine 480 mg 2 dd i.v. en amoxicilline-clavulaanzuur 1000 mg-200 mg 4 dd i.v. Aangezien het beloop aspecifiek was voor een perianaal abces, werd na overleg met de chirurg operatieve exploratie verricht. Toen bleek uitgebreid gasgangreen van het scrotum en de perianale regio te bestaan; het beeld was kenmerkend voor fasciitis necroticans volgens Fournier.",
            "cite_spans": [],
            "ref_spans": [],
            "section": "Dames en Heren,"
        },
        {
            "text": "Daarop werd in eerste instantie necrotectomie verricht, waarbij de huid van het scrotum en van de basis van de penis werd verwijderd. De anus en een deel van het rectum waren necrotisch en werden eveneens geexcideerd. Beide testes werden in de liezen begraven. Vanwege toenemende cardiorespiratoire instabiliteit besloot de chirurg de sessie te staken en pas later die ochtend over te gaan tot het aanleggen van een colostoma. Toen pati\u00ebnt daarna terugkwam op de intensive-careafdeling werd na afname van materiaal voor bacteriekweek de antibiotische therapie gewijzigd in benzylpenicilline 2 miljoen eenheden 6 dd, clindamycine 600 mg 4 dd en ciprofloxacine 400 mg 1 dd. Die nacht bleek de septische shock irreversibel en pati\u00ebnt overleed amper 12 uur nadat hij zich meldde op de eerstehulpafdeling. Toestemming voor obductie werd niet verkregen.",
            "cite_spans": [],
            "ref_spans": [],
            "section": "Dames en Heren,"
        },
        {
            "text": "Kweken van het ge\u00ebxcideerde materiaal lieten een mengflora zien van Escherichia coli en Bacteroides fragilis. De laatste bleek matig gevoelig te zijn voor de gekozen antibiotica, maar bleek wel goed te reageren op metronidazol. Bovendien was deze stam \u03b2-lactamasepositief. Verder postmortaal onderzoek onthulde dat de afwijkende differentiatie bij het hematologisch onderzoek paste bij een latente promyelocytenleukemie.",
            "cite_spans": [],
            "ref_spans": [],
            "section": "Dames en Heren,"
        },
        {
            "text": "Pati\u00ebnt B, een 63-jarige man, met in de voorgeschiedenis een operatie wegens een hernia nuclei pulposi, verscheen op de polikliniek Urologie met sinds twee dagen bestaande pijn in linker lies en scrotumhelft. Bij onderzoek bleken deze plaatsen licht oedemateus en rood. Palpatie van de scrotuminhoud leverde geen aanwijzingen op voor intrascrotale afwijkingen. Een ge\u00efncarcereerde hernia inguinalis werd door de geconsulteerde chirurg niet aangetoond. Echo-doppleronderzoek van het scrotum suggereerde sterk dat het ging om epididymitis en een verdikte funiculus spermaticus. De pati\u00ebnt werd behandeld met trimethoprim-sulfamethoxazol 160 mg-800 mg 2 dd p.o. Twee dagen later bleken de klachten en de huidafwijkingen eerder toe-dan afgenomen te zijn.",
            "cite_spans": [],
            "ref_spans": [],
            "section": "Dames en Heren,"
        },
        {
            "text": "Bij onderzoek werd een zieke man gezien. Zijn bloeddruk was 120/80 mmHg en zijn rectale temperatuur bedroeg 38,2\u00b0C. De huid van scrotum, perineum, penis en liezen toonde het beeld van een zich ontwikkelende necrotiserende fasciitis (figuur).",
            "cite_spans": [],
            "ref_spans": [],
            "section": "Dames en Heren,"
        },
        {
            "text": "Bloedonderzoek bij opname gaf als uitslagen: Hb: 8,5 mmol/l; BSE 90 mm/1e uur; C-reactief prote\u00efne: 470 mg/l; leukocyten: 12,0 \u00d7 10 9 /l; trombocyten: 199 \u00d7 10 9 /l; Na: 135 mmol/l; K: 4,2 mmol/l; creatinine: 122 mmol/l, aspartaataminotransferase (ASAT) 11 U/l (normaal: 0-40); alanineaminotransferase (ALAT): 74 U/l (normaal: 0-30); \u03b3-glutamyltranspeptidase (\u03b3-GT): 17 U/l (normaal: 0-65); glucose: 12,3 mmol/l. De urine was positief voor albumine en erytrocyten en bevatte een spoor glucose. Het sediment toonde 1-5 leukocyten, 0-1 erytrocyten, veel bacteri\u00ebn en enkele plaveiselepitheelcellen. Omdat aan gangreen van Fournier werd gedacht, begon men meteen met intraveneuze antibiotica (cefuroxim 1500 mg 3 dd, metronidazol 500 mg 3 dd en amoxicilline-clavulaanzuur 2000 mg-200 mg 3 dd) en parenteraal vocht. Zo spoedig mogelijk werd onder algehele anesthesie met de pati\u00ebnt in steensnedeligging een uitgebreid d\u00e9bridement verricht, waarbij grote hoeveelheden necrotisch weefsel werden verwijderd van penis, scrotum, perineum en het suprapubische gebied (zie de figuur, b). De testikels, de funiculi spermatici, de corpora cavernosa en het corpus spongiosum met de glans penis konden worden gespaard. Het wondgebied bleef open en werd bedekt met paraffine-en verbandgaas. Een transurethrale katheter werd geplaatst om de urine af te leiden. Vanwege de inmiddels ontstane septische shock en de toenemende respiratoire insuffici\u00ebntie werd pati\u00ebnt postoperatief enige tijd behandeld op de intensive-careafdeling. Bovendien werd al spoedig begonnen met sondevoeding. Na 7 dagen was de klinische toestand stabiel en kon de pati\u00ebnt naar de afdeling worden overgeplaatst.",
            "cite_spans": [],
            "ref_spans": [],
            "section": "Dames en Heren,"
        },
        {
            "text": "De kweek van het necrotische weefsel toonde een monocultuur van Streptococcus pyogenes. Hierop werd de antibiotische therapie gewijzigd in clindamycine 600 mg 3 dd i.v. en gentamicine 300 mg 1 dd i.v. Vervolgens werden er regelmatig surveillancekweken van het wondgebied genomen. Twee weken later was in vrijwel het gehele wondgebied granulatieweefsel ontstaan, waarna de loshangende testikels onder de buikhuid werden ge\u00efmplanteerd. In diezelfde zitting werden approximerende hechtingen geplaatst en huidtransplantaten van gedeeltelijke dikte (afkomstig van bovenbeen) aangebracht op het granulerende wondoppervlak van perineum en penisschacht (zie de figuur, c). Deze groeiden goed in en de wondgenezing en het algemene herstel verliepen verder voorspoedig. Na het verwijderen van de katheter kwam de mictie spontaan op gang, de pijn was vrijwel geheel verdwenen en de pati\u00ebnt was goed gemobiliseerd. Na 6 weken opname verliet hij het ziekenhuis in goede toestand (zie de figuur, d). De mogelijkheid om in de toekomst een nieuw scrotum te construeren, werd met de pati\u00ebnt besproken.",
            "cite_spans": [],
            "ref_spans": [],
            "section": "Dames en Heren,"
        },
        {
            "text": "Gangreen van Fournier is een snel progressieve, necrotiserende fasciitis van het perineale, genitale en/of perianale gebied. Hoewel het een betrekkelijk zeldzame aandoening is, bestaat er toch veel literatuur over; waarschijnlijk door het dramatische verloop ervan. Tot op heden zijn er zo'n 1000 pati\u00ebnten beschreven. Aanvankelijk werd gedacht dat gangreen van Fournier alleen bij jonge mannen voorkwam, maar het blijkt dat het in 14% van de gevallen om vrouwelijke pati\u00ebnten gaat. 3 De ziekte komt bovendien voor op alle leeftijden; de gemiddelde leeftijd is 50 jaar. Fournier beschouwde de aandoening als idiopathisch, maar inmiddels is duidelijk dat wij met een infectie te maken hebben. 3 In de literatuur worden vele a\u00ebrobe en ana\u00ebrobe microorganismen genoemd als oorzaak van gangreen van Fournier: E. coli, Staphylococcus aureus, diverse streptokokken, peptostreptokokken, Clostridium en Bacteroides. Uit de kweken komt de infectie meestal als polymicrobieel naar voren: gemiddeld worden per pati\u00ebnt 3-4 soorten bacteri\u00ebn gevonden, die behoren tot de normale urethra-en darmflora. 4 5 De porte d'entr\u00e9e kan verschillen: beschreven is een urogenitale (46%), een colorectale (33%) en een cutane toegangsweg (21%, inclusief complicaties na chirurgische ingrepen). 6 Zo kan het gangreen ontstaan na traumatische katheterisatie, bij urethrastricturen, epididymitis, anorectale abcessen, perianale fistels, scrotale furunkels en hidradenitis suppurativa in de genitaalstreek. Bovendien is het beschreven als complicatie van ingrepen als prostaatbiopsie, transurethrale resectie van de prostaat, liesbreukcorrectie, hemorro\u00efdectomie en episiotomie. 6 Histopathologisch is er een necrotiserende fasciitis. Dit beeld kan worden veroorzaakt door verschillende micro-organismen, waaronder hemolytische streptokokken uit Lancefield-groep A. Dit laatste is een zeldzaamheid (toxischeshock-achtig syndroom). In het klassieke geval handelt het juist om een polymicrobi\u00eble infectie met voornamelijk darmcommensalen. Met het microscopische beeld echter kan men geen onderscheid maken tussen necrotiserende fasciitis door hemolytische streptokokken en necrotiserende fasciitis door een opportunistische infectie met darmcommensalen (in casu gangreen van Fournier).",
            "cite_spans": [
                {
                    "start": 692,
                    "end": 693,
                    "text": "3",
                    "ref_id": null
                },
                {
                    "start": 1088,
                    "end": 1091,
                    "text": "4 5",
                    "ref_id": null
                },
                {
                    "start": 1268,
                    "end": 1269,
                    "text": "6",
                    "ref_id": "BIBREF3"
                },
                {
                    "start": 1649,
                    "end": 1650,
                    "text": "6",
                    "ref_id": "BIBREF3"
                }
            ],
            "ref_spans": [],
            "section": "Dames en Heren,"
        },
        {
            "text": "Rond de porte d'entr\u00e9e ontstaat een actieve infectie van de bindweefselschotten in het subcutane vet. Deze breidt zich vervolgens uit naar en in het vlak van de onderliggende fasciae. Met name de membrana perinei (fascia diaphragmatis urogenitalis inferior (Collesi)) in het perineum en de fascia cremasterica (Scarpae) in de buikwand zijn hierbij betrokken. De tunica Dartos verbindt de membrana perinei en de fascia cremasterica in de genitaalstreek. Het mechanisme waardoor de primaire infectie uiteindelijk uitgroeit tot gangreen van Fournier blijft vooralsnog onzeker. De betrokkenheid van bacteri\u00ebn die normaal gesproken laagvirulent zijn, suggereert een samenspel van de afzonderlijke pathogene mechanismen. 5 Het histologische beeld van het gangreen van Fournier wordt mede bepaald door het optreden van een obliteratieve arteriitis in huid en subcutis. Deze arteriitis gaat gepaard met lokale trombose, hetgeen samenhangt met activering door bepaalde bacteri\u00eble exotoxinen. Hierdoor wordt het bedekkende weefsel ischemisch en necrotisch en ontstaat er mede door directe weefselschade gangreen van de huid. Deze ischemische veranderingen bevorderen vervolgens verdere invasie van darm-en huidbacteri\u00ebn, de uitbreiding van de infectie en bovendien proliferatie van ana\u00ebroben. [6] [7] [8] Behalve exotoxinen spelen ook endotoxinen een belangrijke rol. Endotoxinen (celwandbestanddelen van de Gram-negatieve bacteri\u00ebn) veroorzaken de verschijnselen en de complicaties van sepsis. 4 Daarnaast valt op dat veel pati\u00ebnten met gangreen van Fournier een onderliggend lijden hebben. Bij 25-50% werd chronisch overmatig alcoholgebruik beschreven en 40-60% van de pati\u00ebnten heeft diabetes mellitus. [4] [5] [6] [7] [8] Immunosuppressie, zoals kan bestaan bij chemotherapie, hematologische maligniteit (met leukopenie), HIV-infectie en na orgaantransplantatie, geldt als predisponerende factor voor het ontstaan van het gangreen. 5 Ook \u00e9\u00e9n van onze pati\u00ebnten was immunologisch gecompromitteerd door een (latente) leukemie (pati\u00ebnt A).",
            "cite_spans": [
                {
                    "start": 715,
                    "end": 716,
                    "text": "5",
                    "ref_id": "BIBREF2"
                },
                {
                    "start": 1283,
                    "end": 1286,
                    "text": "[6]",
                    "ref_id": "BIBREF3"
                },
                {
                    "start": 1287,
                    "end": 1290,
                    "text": "[7]",
                    "ref_id": "BIBREF4"
                },
                {
                    "start": 1291,
                    "end": 1294,
                    "text": "[8]",
                    "ref_id": "BIBREF5"
                },
                {
                    "start": 1485,
                    "end": 1486,
                    "text": "4",
                    "ref_id": "BIBREF1"
                },
                {
                    "start": 1696,
                    "end": 1699,
                    "text": "[4]",
                    "ref_id": "BIBREF1"
                },
                {
                    "start": 1700,
                    "end": 1703,
                    "text": "[5]",
                    "ref_id": "BIBREF2"
                },
                {
                    "start": 1704,
                    "end": 1707,
                    "text": "[6]",
                    "ref_id": "BIBREF3"
                },
                {
                    "start": 1708,
                    "end": 1711,
                    "text": "[7]",
                    "ref_id": "BIBREF4"
                },
                {
                    "start": 1712,
                    "end": 1715,
                    "text": "[8]",
                    "ref_id": "BIBREF5"
                },
                {
                    "start": 1926,
                    "end": 1927,
                    "text": "5",
                    "ref_id": "BIBREF2"
                }
            ],
            "ref_spans": [],
            "section": "Dames en Heren,"
        },
        {
            "text": "Het gangreen van Fournier begint bij vrijwel alle pati\u00ebnten met lokaal oedeem, erytheem en pijn, meestal gepaard gaand met koorts en koude rillingen. Subcutaan emfyseem is vaak aanwezig als gevolg van gasvormende bacteri\u00ebn. 9 De huidveranderingen zijn aanvankelijk weinig alarmerend als wij bedenken dat het om een manifeste infectie gaat met soms al sepsissymptomen. Pas in een later stadium ontstaat cyanose van de huid met blaarvorming. Een blaar gevuld met gele of paarsachtige vloeistof boven een gebied met tekenen van cellulitis is bijna pathognomonisch voor een onderliggende necrotiserende fasciitis. 10 Is de huid eenmaal gangreneus geworden, dan neemt de pijn snel af door de destructie van sensibele huidzenuwen; door dat pijnverlies moet men gealarmeerd raken. Om snel de diagnose te kunnen stellen, moet men, behalve op de symptomen, ook verdacht zijn op comorbiditeit en predisponerende factoren. Indien diagnostische vertraging optreedt, kan de infectie zich snel uitbreiden naar de buikwand en naar de bovenbenen. Bovendien kan zich binnen enkele uren een septische shock met multiorgaanfalen ontwikkelen met als gevolg overlijden, zoals bij pati\u00ebnt A het geval was.",
            "cite_spans": [
                {
                    "start": 224,
                    "end": 225,
                    "text": "9",
                    "ref_id": "BIBREF6"
                },
                {
                    "start": 610,
                    "end": 612,
                    "text": "10",
                    "ref_id": "BIBREF7"
                }
            ],
            "ref_spans": [],
            "section": "Dames en Heren,"
        },
        {
            "text": "De diagnose 'gangreen van Fournier' werd in beide casussen primair gesteld op grond van het klinische beeld. Bij twijfel kan echografie of CT van het kleine bekken en de genitalia uitkomst bieden. Het echoonderzoek van scrotum en perineum is een goed hulpmiddel om te kunnen differenti\u00ebren tussen gangreen van Fournier en intrascrotale afwijkingen zoals abces, epididymitis of beklemde liesbreuk. 5 Ook blijkt het met die onderzoeken mogelijk gasvorming vroegtijdig aan te tonen, nog voor dit bij lichamelijk onderzoek als crepitus tot uiting komt. 11 12 CT levert belangrijke informatie over de oorzaak, de route van verspreiding en de uitgebreidheid van de necrose en kan bijdragen tot een betere planning van de operatieve behandeling. 11 Reeds bij vermoeden van gangreen van Fournier is een agressieve aanpak aangewezen, gebaseerd op 3 principes: (a) hemodynamische stabilisatie, (b) antibiotische behandeling, (c) acuut chirurgisch ingrijpen. 13 14 De antibiotische behandeling dient in eerste instantie een breed werkingsspectrum te hebben, gericht op Gramnegatieve, Gram-positieve, ana\u00ebrobe en \u03b2-lactamase-positieve micro-organismen. Een goede combinatie zou kunnen zijn: een breedspectrumpenicilline met een 3e-of 4e-generatiecefalosporine (of aminoglycoside) en metronidazol.",
            "cite_spans": [
                {
                    "start": 397,
                    "end": 398,
                    "text": "5",
                    "ref_id": "BIBREF2"
                },
                {
                    "start": 549,
                    "end": 554,
                    "text": "11 12",
                    "ref_id": null
                },
                {
                    "start": 739,
                    "end": 741,
                    "text": "11",
                    "ref_id": "BIBREF8"
                },
                {
                    "start": 948,
                    "end": 953,
                    "text": "13 14",
                    "ref_id": null
                }
            ],
            "ref_spans": [],
            "section": "Dames en Heren,"
        },
        {
            "text": "De operatieve behandeling bestaat uit radicale excisie van het necrotische weefsel onder algehele anesthesie. De spieren zijn meestal niet aangetast, zodat het d\u00e9bridement beperkt blijft tot de huid en de subcutane structuren. Vaak ontstaan uitgebreide weefseldefecten, die in veel gevallen later reconstructieve chirurgie noodzakelijk maken. 13 Hierbij worden huidtransplantaten van gedeeltelijke dikte (zoals bij pati\u00ebnt B) het meest gebruikt, maar ook rotatielappen, vrije myocutane lappen en omentum worden toegepast. 5 13 De testes zijn dankzij hun separate bloedvoorziening vrijwel nooit aangedaan. Een orchidectomie is dan ook zelden ge\u00efndiceerd. 15 De testes komen echter wel vaak bloot te liggen, maar kunnen tijdelijk in een mediale dijbeen-'pouch' of (zoals bij onze pati\u00ebnten) in een subcutane onderbuikpouch worden ge\u00efmplanteerd, in afwachting van verdere reconstructie. 5 In 1993 16 en later in 1996 7 werd een opmerkelijke uitbreiding van het therapeutische arsenaal beschreven: de gangbare behandeling werd vergeleken met een therapie van antibiotica in combinatie met het aanbrengen van gaas gedrenkt in onbewerkte bijenhoning op de necrotische plekken. Daarbij werd gesteld dat dit het d\u00e9bridement zou kunnen vervangen en het genezingsproces bespoedigt. 7 Dit effect zou te danken zijn aan enkele bijzondere eigenschappen van ruwe honing: deze remt de necrose en geeft d\u00e9bridement, steriliseert en dehydreert het wondgebied en bevordert granulatie en reepithelialisatie. 7 16-18 De in levensmiddelenzaken verkrijgbare honing heeft doorgaans een hittebehandeling ondergaan en mist daardoor deze therapeutische werking. 19 Ondersteunende maatregelen zijn meestal aangewezen, afhankelijk van de toestand van de pati\u00ebnt en het al dan niet optreden van complicaties zoals acuut 'respiratory distress'-syndroom (ARDS) en acute nierinsuffici\u00ebntie. Ook kunnen de aard van de oorspronkelijke focus en de uitgebreidheid van de necrose ertoe leiden dat urine-en fecesdeviatie via respectievelijk suprapubische katheter en colostomie ge\u00efndiceerd zijn. Bovendien vergt de infectie veel van de voedingstoestand van de pati\u00ebnt, zodat dieetmaatregelen genomen dienen te worden. 13 14 Ondanks alle inspanningen gaat gangreen van Fournier nog altijd gepaard met een grote sterfte: gemiddeld 50%, uiteenlopend van 0 tot 80% in verschillende onderzoeken. 5 De sterfte is hoger naarmate de pati\u00ebnt ouder is, het een colorectale ontstekingsbron betreft en er uitstel van behandeling optreedt. 4 Pati\u00ebnten die het acute stadium overleven, ondergaan een langdurige ziekenhuisopname met intensive-carebehandeling en multipele operaties. Daarbij is ook de morbiditeit van het gangreen aanzienlijk.",
            "cite_spans": [
                {
                    "start": 343,
                    "end": 345,
                    "text": "13",
                    "ref_id": "BIBREF10"
                },
                {
                    "start": 522,
                    "end": 526,
                    "text": "5 13",
                    "ref_id": null
                },
                {
                    "start": 654,
                    "end": 656,
                    "text": "15",
                    "ref_id": "BIBREF12"
                },
                {
                    "start": 884,
                    "end": 885,
                    "text": "5",
                    "ref_id": "BIBREF2"
                },
                {
                    "start": 1489,
                    "end": 1496,
                    "text": "7 16-18",
                    "ref_id": null
                },
                {
                    "start": 1636,
                    "end": 1638,
                    "text": "19",
                    "ref_id": "BIBREF16"
                },
                {
                    "start": 2180,
                    "end": 2185,
                    "text": "13 14",
                    "ref_id": null
                },
                {
                    "start": 2353,
                    "end": 2354,
                    "text": "5",
                    "ref_id": "BIBREF2"
                },
                {
                    "start": 2489,
                    "end": 2490,
                    "text": "4",
                    "ref_id": "BIBREF1"
                }
            ],
            "ref_spans": [],
            "section": "Dames en Heren,"
        },
        {
            "text": "Dames en Heren, in de eeuw na Fournier is er veel verbeterd in de kennis omtrent de pathogenese en de mi-crobiologische aspecten van het naar hem genoemde gangreen en daardoor ook in de diagnostiek en de behandeling ervan. Toch gaat de aandoening nog altijd gepaard met hoge sterfte en grote morbiditeit. Daarom moet men altijd bedacht zijn op dit ziektebeeld indien er sprake is van onverklaarde huidveranderingen op het onderlijf bij pati\u00ebnten met onderliggende systeemziekte en/of immunosuppressie. Alleen bij een snelle diagnose en een agressieve behandeling is de prognose redelijk. De behandeling dient te bestaan uit radicale excisie van necrotisch weefsel, breedspectrumantibiotica en ondersteuning van de vitale functies.",
            "cite_spans": [],
            "ref_spans": [],
            "section": "Dames en Heren,"
        },
        {
            "text": "abstract Fournier's gangrene. -Fournier's gangrene is a rapidly progressive, necrotizing fasciitis of the perineal, genital or perianal regions. Despite increasing knowledge about aetiology, diagnostic procedures and treatment, the gangrene is still a destructive and potentially lethal disease. In two patients, men aged 54 and 63 years, Fournier's gangrene was diagnosed. The first one died of septic shock 12 hours after admission. Surgical d\u00e9bridement had been performed immediately. He had a latent promyelocytic leukaemia. The second patient recovered fully after extensive surgical and antimicrobial therapy. Fournier's gangrene appears to be caused by the synergistic pathogenic action of various individually non-pathogenic commensal bacteria. Virtually all patients have an underlying systemic disorder, mainly chronic alcoholism or diabetes mellitus. Immunosuppression is a predisposing factor. The gangrene requires an aggressive approach, treatment being based on the combination of haemodynamic stabilisation, antibiotic triple therapy and radical surgical d\u00e9bridement. ",
            "cite_spans": [],
            "ref_spans": [],
            "section": "Dames en Heren,"
        }
    ],
    "bib_entries": {
        "BIBREF0": {
            "ref_id": "b0",
            "title": "ences in etiology and clinical importance",
            "authors": [],
            "year": 1993,
            "venue": "Am Surg",
            "volume": "59",
            "issn": "",
            "pages": "149--54",
            "other_ids": {}
        },
        "BIBREF1": {
            "ref_id": "b1",
            "title": "Necrotising soft tissue infections of the perineum and genitalia. Bacteriology, treatment and risk assessment",
            "authors": [
                {
                    "first": "L",
                    "middle": [
                        "S"
                    ],
                    "last": "Baskin",
                    "suffix": ""
                },
                {
                    "first": "P",
                    "middle": [
                        "R"
                    ],
                    "last": "Carroll",
                    "suffix": ""
                },
                {
                    "first": "E",
                    "middle": [
                        "V"
                    ],
                    "last": "Cattolica",
                    "suffix": ""
                },
                {
                    "first": "J",
                    "middle": [
                        "W"
                    ],
                    "last": "Mcaninch",
                    "suffix": ""
                }
            ],
            "year": 1990,
            "venue": "Br J Urol",
            "volume": "65",
            "issn": "",
            "pages": "524--533",
            "other_ids": {}
        },
        "BIBREF2": {
            "ref_id": "b2",
            "title": "Fournier's gangrene",
            "authors": [
                {
                    "first": "G",
                    "middle": [
                        "L"
                    ],
                    "last": "Smith",
                    "suffix": ""
                },
                {
                    "first": "C",
                    "middle": [
                        "B"
                    ],
                    "last": "Bunker",
                    "suffix": ""
                },
                {
                    "first": "M",
                    "middle": [
                        "D"
                    ],
                    "last": "Dinneen",
                    "suffix": ""
                }
            ],
            "year": 1998,
            "venue": "Br J Urol",
            "volume": "81",
            "issn": "",
            "pages": "347--55",
            "other_ids": {}
        },
        "BIBREF3": {
            "ref_id": "b3",
            "title": "Causes, presentation and survival of fifty-seven patients with necrotizing fasciitis of the male genitalia",
            "authors": [
                {
                    "first": "M",
                    "middle": [
                        "D"
                    ],
                    "last": "Clayton",
                    "suffix": ""
                },
                {
                    "first": "J",
                    "middle": [
                        "E"
                    ],
                    "last": "Fowler Jr",
                    "suffix": ""
                },
                {
                    "first": "R",
                    "middle": [],
                    "last": "Sharifi",
                    "suffix": ""
                },
                {
                    "first": "R",
                    "middle": [
                        "K"
                    ],
                    "last": "Pearl",
                    "suffix": ""
                }
            ],
            "year": 1990,
            "venue": "Surg Gynecol Obstet",
            "volume": "170",
            "issn": "",
            "pages": "49--55",
            "other_ids": {}
        },
        "BIBREF4": {
            "ref_id": "b4",
            "title": "Genital Fournier's gangrene: experience with 38 patients",
            "authors": [
                {
                    "first": "M",
                    "middle": [
                        "J"
                    ],
                    "last": "Hejase",
                    "suffix": ""
                },
                {
                    "first": "J",
                    "middle": [
                        "E"
                    ],
                    "last": "Simonin",
                    "suffix": ""
                },
                {
                    "first": "R",
                    "middle": [],
                    "last": "Bihrle",
                    "suffix": ""
                },
                {
                    "first": "C",
                    "middle": [
                        "L"
                    ],
                    "last": "Coogan",
                    "suffix": ""
                }
            ],
            "year": 1996,
            "venue": "Urology",
            "volume": "47",
            "issn": "",
            "pages": "734--743",
            "other_ids": {}
        },
        "BIBREF5": {
            "ref_id": "b5",
            "title": "Gangrene of the perineum",
            "authors": [
                {
                    "first": "E",
                    "middle": [],
                    "last": "Benizri",
                    "suffix": ""
                },
                {
                    "first": "P",
                    "middle": [],
                    "last": "Fabiani",
                    "suffix": ""
                },
                {
                    "first": "G",
                    "middle": [],
                    "last": "Migliori",
                    "suffix": ""
                },
                {
                    "first": "D",
                    "middle": [],
                    "last": "Chevallier",
                    "suffix": ""
                },
                {
                    "first": "A",
                    "middle": [],
                    "last": "Peyrottes",
                    "suffix": ""
                },
                {
                    "first": "M",
                    "middle": [],
                    "last": "Raucoules",
                    "suffix": ""
                }
            ],
            "year": 1996,
            "venue": "Urology",
            "volume": "47",
            "issn": "",
            "pages": "935--944",
            "other_ids": {}
        },
        "BIBREF6": {
            "ref_id": "b6",
            "title": "Urethritis: etiology, diagnosis, treatment and complications",
            "authors": [
                {
                    "first": "J",
                    "middle": [
                        "N"
                    ],
                    "last": "Krieger",
                    "suffix": ""
                }
            ],
            "year": 1996,
            "venue": "Adult & Pediatric Urology",
            "volume": "",
            "issn": "",
            "pages": "",
            "other_ids": {}
        },
        "BIBREF7": {
            "ref_id": "b7",
            "title": "Cutaneous diseases of the external genitalia",
            "authors": [
                {
                    "first": "P",
                    "middle": [
                        "J"
                    ],
                    "last": "Lynch",
                    "suffix": ""
                }
            ],
            "year": 1992,
            "venue": "Campbell's urology",
            "volume": "",
            "issn": "",
            "pages": "",
            "other_ids": {}
        },
        "BIBREF8": {
            "ref_id": "b8",
            "title": "Radiology of Fournier's gangrene",
            "authors": [
                {
                    "first": "D",
                    "middle": [
                        "K"
                    ],
                    "last": "Rajan",
                    "suffix": ""
                },
                {
                    "first": "K",
                    "middle": [
                        "A"
                    ],
                    "last": "Scharer",
                    "suffix": ""
                }
            ],
            "year": 1998,
            "venue": "Am J Roentgenol",
            "volume": "170",
            "issn": "",
            "pages": "163--171",
            "other_ids": {}
        },
        "BIBREF9": {
            "ref_id": "b9",
            "title": "Ultrasonographic appearance of necrotizing gangrene: aid in early diagnosis",
            "authors": [
                {
                    "first": "C",
                    "middle": [
                        "J"
                    ],
                    "last": "Kane",
                    "suffix": ""
                },
                {
                    "first": "P",
                    "middle": [],
                    "last": "Nash",
                    "suffix": ""
                },
                {
                    "first": "J",
                    "middle": [
                        "W"
                    ],
                    "last": "Mcaninch",
                    "suffix": ""
                }
            ],
            "year": 1996,
            "venue": "Urology",
            "volume": "48",
            "issn": "",
            "pages": "142--146",
            "other_ids": {}
        },
        "BIBREF10": {
            "ref_id": "b10",
            "title": "Treatment and complications of Fournier's gangrene",
            "authors": [
                {
                    "first": "M",
                    "middle": [
                        "D"
                    ],
                    "last": "Wolach",
                    "suffix": ""
                },
                {
                    "first": "J",
                    "middle": [
                        "P"
                    ],
                    "last": "Macdermott",
                    "suffix": ""
                },
                {
                    "first": "A",
                    "middle": [
                        "R"
                    ],
                    "last": "Stone",
                    "suffix": ""
                },
                {
                    "first": "R",
                    "middle": [
                        "W"
                    ],
                    "last": "Devere White",
                    "suffix": ""
                }
            ],
            "year": 1989,
            "venue": "Br J Urol",
            "volume": "64",
            "issn": "",
            "pages": "310--314",
            "other_ids": {}
        },
        "BIBREF11": {
            "ref_id": "b11",
            "title": "Fournier's gangrene in a modern surgical setting: improved survival with aggressive management",
            "authors": [
                {
                    "first": "J",
                    "middle": [
                        "M"
                    ],
                    "last": "Corman",
                    "suffix": ""
                },
                {
                    "first": "J",
                    "middle": [
                        "A"
                    ],
                    "last": "Moody",
                    "suffix": ""
                },
                {
                    "first": "W",
                    "middle": [
                        "J"
                    ],
                    "last": "Aronson",
                    "suffix": ""
                }
            ],
            "year": 1999,
            "venue": "BJU International",
            "volume": "84",
            "issn": "",
            "pages": "85--93",
            "other_ids": {}
        },
        "BIBREF12": {
            "ref_id": "b12",
            "title": "Fournier's syndrome of urogenital and anorectal origin. A retrospective, comparative study",
            "authors": [
                {
                    "first": "J",
                    "middle": [
                        "M"
                    ],
                    "last": "Enriquez",
                    "suffix": ""
                },
                {
                    "first": "S",
                    "middle": [],
                    "last": "Moreno",
                    "suffix": ""
                },
                {
                    "first": "M",
                    "middle": [],
                    "last": "Devesa",
                    "suffix": ""
                },
                {
                    "first": "V",
                    "middle": [],
                    "last": "Morales",
                    "suffix": ""
                },
                {
                    "first": "A",
                    "middle": [],
                    "last": "Platas",
                    "suffix": ""
                },
                {
                    "first": "E",
                    "middle": [],
                    "last": "Vicente",
                    "suffix": ""
                }
            ],
            "year": 1987,
            "venue": "Dis Colon Rectum",
            "volume": "30",
            "issn": "",
            "pages": "33--40",
            "other_ids": {}
        },
        "BIBREF13": {
            "ref_id": "b13",
            "title": "Recent advances in the management of Fournier's gangrene: preliminary observations",
            "authors": [
                {
                    "first": "See",
                    "middle": [],
                    "last": "Efem",
                    "suffix": ""
                }
            ],
            "year": 1993,
            "venue": "Surgery",
            "volume": "113",
            "issn": "",
            "pages": "200--204",
            "other_ids": {}
        },
        "BIBREF14": {
            "ref_id": "b14",
            "title": "The antimicrobial spectrum of honey and its clinical significance",
            "authors": [
                {
                    "first": "See",
                    "middle": [],
                    "last": "Efem",
                    "suffix": ""
                },
                {
                    "first": "K",
                    "middle": [
                        "T"
                    ],
                    "last": "Udoh",
                    "suffix": ""
                },
                {
                    "first": "C",
                    "middle": [
                        "I"
                    ],
                    "last": "Iwara",
                    "suffix": ""
                }
            ],
            "year": 1992,
            "venue": "Infection",
            "volume": "20",
            "issn": "",
            "pages": "227--236",
            "other_ids": {}
        },
        "BIBREF15": {
            "ref_id": "b15",
            "title": "Clinical observations on the wound healing properties of honey",
            "authors": [
                {
                    "first": "See",
                    "middle": [],
                    "last": "Efem",
                    "suffix": ""
                }
            ],
            "year": 1988,
            "venue": "Br J Surg",
            "volume": "75",
            "issn": "",
            "pages": "679--81",
            "other_ids": {}
        },
        "BIBREF16": {
            "ref_id": "b16",
            "title": "Honing, van lekkernij tot wondbehandeling",
            "authors": [
                {
                    "first": "M",
                    "middle": [
                        "N"
                    ],
                    "last": "Hooge",
                    "suffix": ""
                },
                {
                    "first": "Kll",
                    "middle": [],
                    "last": "Movig",
                    "suffix": ""
                },
                {
                    "first": "Acg",
                    "middle": [],
                    "last": "Egberts",
                    "suffix": ""
                }
            ],
            "year": 1999,
            "venue": "Pharmaceutisch Weekblad",
            "volume": "134",
            "issn": "",
            "pages": "423--430",
            "other_ids": {}
        },
        "BIBREF18": {
            "ref_id": "b18",
            "title": "Elk jaar worden in Nederland rond de 1400 nieuwe gevallen gediagnosticeerd en de tumor staat op de vierde plaats in de rangorde van de incidentie van maligniteiten bij de vrouw. 1 V\u00f3\u00f3r het 50e levensjaar is de tumor relatief zeldzaam; de hoogste incidentie ligt rond het 64e levensjaar",
            "authors": [],
            "year": null,
            "venue": "Bijna 90% van de tumoren die hun oorsprong hebben in het ovarium behoort tot de epitheliale tumoren",
            "volume": "",
            "issn": "",
            "pages": "",
            "other_ids": {}
        },
        "BIBREF19": {
            "ref_id": "b19",
            "title": "De tumor wordt wel de 'silent killer' genoemd omdat het carcinoom zich in de meeste gevallen zonder veel klachten uitbreidt vanuit het ovarium naar het kleine bekken en de bovenbuik (stadium III volgens de indeling van de F\u00e9d\u00e9ration Internationale de Gyn\u00e9cologie et d'Obst\u00e9trique (FIGO)) of metastasen op afstand veroorzaakt (FIGO-stadium IV), met name in de lever",
            "authors": [],
            "year": null,
            "venue": "De standaardbehandeling voor pati\u00ebnten met ovariumcarcinoom in een vergevorderd stadium (FIGO-Farmacotherapie De cytostatische behandeling van het ovariumcarcinoom j.p.neijt Samenvatting: zie volgende bladzijde",
            "volume": "",
            "issn": "",
            "pages": "",
            "other_ids": {}
        },
        "BIBREF20": {
            "ref_id": "b20",
            "title": "Postbus 85.500, 3508 GA Utrecht",
            "authors": [],
            "year": null,
            "venue": "Dr.J.P.Neijt",
            "volume": "",
            "issn": "",
            "pages": "",
            "other_ids": {}
        }
    },
    "ref_entries": {
        "FIGREF0": {
            "text": "Perineaal gangreen van Fournier bij pati\u00ebnt B. (a) Caudaal aanzicht bij de pati\u00ebnt in steensnedeligging. De grillige begrenzing geeft de demarcatielijn langs het necrotische weefsel van het scrotum aan. Aan de binnenzijde van de rechter dij ontbreekt een stuk bekledende huid. Proximaal van de afwijkingen is met blauwe inkt de voorgenomen incisie aangegeven. (b) De status localis na radicale necrotectomie; daarbij is de bekleding van het scrotum, een deel van het perineum en van de penis (met uitzondering van de glans) verwijderd, alsmede het preputium. (c) Op het granulerende wondoppervlak (2 weken later) zijn gaasvormige huidtransplantaten ('mesh-grafts') van gedeeltelijke dikte aangebracht. Tevens zijn approximerende hechtingen geplaatst. De testikels zijn ge\u00efmplanteerd in inguinale buikwand-'pouches'. (d) Het lokale beeld bij het verlaten van het ziekenhuis na 6 weken.",
            "latex": null,
            "type": "figure"
        },
        "FIGREF1": {
            "text": "Baurienne H. Sur une plaie contuse qui s'est termin\u00e9e par la sphac\u00e8le de le scrotum. J Med Chir Pharm 1764;20:251-6. 2 Fournier JA. Gangr\u00e8ne foudroyante de la verge. Semaine Med 1883;3:345.",
            "latex": null,
            "type": "figure"
        }
    },
    "back_matter": []
}