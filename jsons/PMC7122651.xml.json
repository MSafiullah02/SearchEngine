{
    "paper_id": "PMC7122651",
    "metadata": {
        "title": "Preventieve gezondheidszorg",
        "authors": [
            {
                "first": "D.P.",
                "middle": [],
                "last": "Engberts",
                "suffix": "",
                "email": "d.p.engberts@lumc.nl",
                "affiliation": {}
            },
            {
                "first": "L.E.",
                "middle": [],
                "last": "Kalkman-Bogerd",
                "suffix": "",
                "email": "wolak@ziggo.nl",
                "affiliation": {}
            },
            {
                "first": "Y.",
                "middle": [
                    "M."
                ],
                "last": "Drewes",
                "suffix": "",
                "email": null,
                "affiliation": {}
            }
        ]
    },
    "body_text": [
        {
            "text": "\nPreventie heeft als doel ervoor te zorgen dat mensen gezond blijven door enerzijds de gezondheid te bevorderen en anderzijds de gezondheid te beschermen. Dit kan bereikt worden door ziekten en aandoeningen te voorkomen of in een vroeg stadium op te sporen en door complicaties van ziekten te voorkomen. Maar het bevorderen van gezondheid moet ook in de bredere context van de definitie van de World Health Organisation1\nvan gezondheid gezien worden: preventie heeft als doel om te bevorderen dat mensen optimaal functioneren, zowel fysiek als mentaal als sociaal. De algehele kwaliteit van leven staat daarbij centraal.",
            "cite_spans": [],
            "section": "Inleiding",
            "ref_spans": []
        },
        {
            "text": "De overheid heeft de grondwettelijke taak2 om maatregelen te treffen ter bevordering van de volksgezondheid. De minister van Volksgezondheid, Welzijn en Sport (VWS) draagt hiervoor de systeemverantwoordelijkheid. Dit betekent dat hij verantwoordelijk is voor de ontwikkeling en uitvoering van het preventiebeleid in Nederland. Dit preventiebeleid valt in drie onderdelen uiteen.",
            "cite_spans": [],
            "section": "Inleiding",
            "ref_spans": []
        },
        {
            "text": "\nZiektepreventie omvat maatregelen die gericht zijn op het voorkomen of op vroeg signalering van specifieke ziekten bij een individu. Belangrijke maatregelen zijn bijvoorbeeld vaccinatie, screening en preventieve medicatie.Gezondheidsbevordering richt zich op het bevorderen en het in stand houden van een gezonde leefstijl en een gezonde sociale en fysieke omgeving om daarmee ziekten en beperkingen te voorkomen. Via gezondheidsvoorlichting of advies op maat kan een gezonde leefstijl worden bevorderd. Ook kan een goede sociale en fysieke omgeving gezond gedrag en gezondheid stimuleren.Gezondheidsbescherming heeft als doel de bevolking te beschermen tegen gezondheidsbedreigende factoren zoals straling of chemische verontreiniging. Door het maken van wet- en regelgeving (bijvoorbeeld kwaliteitsbewaking van zwem- en drinkwater en aanscherping van de tabakswet met het verbod te roken in openbare ruimtes) en het handhaven daarvan worden mensen minder blootgesteld aan gezondheidsbedreigende factoren.3\n\n",
            "cite_spans": [],
            "section": "Inleiding",
            "ref_spans": []
        },
        {
            "text": "Met name bij de onderdelen gezondheidsbescherming en -bevordering wordt zichtbaar dat preventie het domein van de gezondheidszorg ruim overstijgt. Dit betekent dat de wetgeving inzake preventie dus niet alleen de gezondheidszorg raakt, maar de samenleving als geheel betreft.",
            "cite_spans": [],
            "section": "Inleiding",
            "ref_spans": []
        },
        {
            "text": "In dit hoofdstuk worden in hoofdlijnen de juridische aspecten van de preventieve zorg in Nederland beschreven. Hierbij komen eerst de reikwijdte en het domein van de preventieve zorg aan bod en daarna wordt uitgebreider ingegaan op de wettelijke kaders die dit veld beheersen.",
            "cite_spans": [],
            "section": "Inleiding",
            "ref_spans": []
        },
        {
            "text": "In het kader van preventie is er zowel sprake van collectieve activiteiten gericht op bevolkingsgroepen als van individuele gezondheidszorg die op medische indicatie plaatsvindt. Het eerste betreft een preventief aanbod, terwijl het tweede om diagnostiek en preventieve behandeling op medische indicatie gaat. In de klassieke indeling in primaire, secundaire en tertiaire preventie werd een ordening voorondersteld tussen preventie, cure en care: succesvolle preventie reduceert de behoefte aan cure en care en effectieve cure vermindert de behoefte aan care. De verhouding tussen preventie, cure en care is in de zorg echter ingrijpend veranderd door de introductie van de ketenzorg voor chronisch zieken. In de zorg voor chronisch zieken waarbij van genezing geen sprake is, gaat het niet om opeenvolgende activiteiten maar om activiteiten die continu met elkaar zijn vervlochten. Deze ketenbenadering heeft geleid tot een herdefini\u00ebring van de preventiebegrippen.4\n",
            "cite_spans": [],
            "section": "Typen van preventie",
            "ref_spans": []
        },
        {
            "text": "Het College voor Zorgverzekeringen (nu Zorginstituut Nederland) is destijds een indeling gaan hanteren die varieert naar doelgroep binnen de bevolking.5\n",
            "cite_spans": [],
            "section": "Typen van preventie",
            "ref_spans": []
        },
        {
            "text": "\n\nUniversele preventie\nis gericht op de algemene bevolking of een deelpopulatie die niet wordt gekenmerkt door het bestaan van een verhoogd risico op ziekte. Doel is de kans op het ontstaan van ziekte of risicofactoren te verminderen. Bijvoorbeeld: bevolkingsonderzoek baarmoederhalskanker.\nSelectieve preventie\nis gericht op (hoog)risicogroepen in de bevolking, met als doel de gezondheid van specifieke risicogroepen te bevorderen. Bijvoorbeeld: in de NHG-Standaard Diabetes mellitus staat dat de huisarts Hindoestanen vanaf 35 jaar een bloedsuikerbepaling moet aanbieden.\nGe\u00efndiceerde preventie\nis gericht op individuen die nog geen gediagnosticeerde ziekte hebben, maar wel de risicofactoren of symptomen die aan de ziekte voorafgaan. Doel is het ontstaan van ziekte of verdere gezondheidsschade te voorkomen. Bijvoorbeeld: jaarlijks onderzoek op borstkanker bij vrouwen met erfelijke borstkanker in de familie.Zorggerelateerde preventie\nricht zich op personen met gezondheidsproblemen. Doel is het individu te ondersteunen bij zelfredzaamheid, het verminderen van de ziektelast en voorkoming van comorbiditeit. Bijvoorbeeld: stoppen met roken bij de pati\u00ebnt met een chronische longaandoening.\n",
            "cite_spans": [],
            "section": "Typen van preventie",
            "ref_spans": []
        },
        {
            "text": "Deze indeling doet recht aan het feit dat preventie steeds meer door de verschillende sectoren van de gezondheidszorg heen gaat lopen: zowel de openbare gezondheidszorg als de individuele gezondheidszorg heeft preventieve werkzaamheden. Universele en selectieve preventie worden collectief aangeboden en ge\u00efndiceerde en zorggerelateerde preventie maken onderdeel uit van de individuele gezondheidszorg.",
            "cite_spans": [],
            "section": "Typen van preventie",
            "ref_spans": []
        },
        {
            "text": "De openbare of publieke gezondheidszorg\nbehartigt zaken waar burgers niet snel om zullen vragen, maar die wel geregeld moeten zijn voor een gezonde samenleving.6 Het meest karakteristieke van openbare gezondheidszorg in vergelijking met de individuele gezondheidszorg is dus dat er geen sprake is van een individuele maar van een maatschappelijke hulpvraag. Voor zover preventie van overheidswege collectief wordt aangeboden, valt zij daarmee binnen het domein van de openbare gezondheidszorg. Dit is een heel breed terrein, dat strekt van mediacampagnes tegen roken tot de zuigelingenzorg op het consultatiebureau en van het voorkomen van pandemie\u00ebn tot bevolkingsonderzoek op baarmoederhalskanker. De wetgeving die het terrein van de openbare gezondheidszorg reguleert, is van publiekrechtelijke aard.7\n",
            "cite_spans": [],
            "section": "Openbare gezondheidszorg ::: Domeinen in de preventieve gezondheidszorg",
            "ref_spans": []
        },
        {
            "text": "Hoewel er duidelijke verschillen zijn tussen de openbare gezondheidszorg en de individuele zorg, is er de afgelopen jaren sprake van een trend waarbij beide terreinen naar elkaar toeschuiven en meer ge\u00efntegreerd raken. Dit is bijvoorbeeld duidelijk zichtbaar bij het zojuist genoemde uitstrijkje van de baarmoederhals: vrouwen in een bepaalde leeftijdscategorie krijgen een vanuit de openbare gezondheidszorg georganiseerd aanbod, terwijl het uitstrijkje zelf over het algemeen door de huisarts wordt verricht. Maar ook zorginhoudelijke factoren, zoals de toegenomen zorg voor chronisch zieken, zijn hier de oorzaak van en maken een nauwere samenwerking wenselijk en noodzakelijk.8\n",
            "cite_spans": [],
            "section": "Openbare gezondheidszorg ::: Domeinen in de preventieve gezondheidszorg",
            "ref_spans": []
        },
        {
            "text": "\nOpenbare gezondheidszorg is een verantwoordelijkheid van de (gemeentelijke) overheid. Dit betekent echter niet automatisch dat de overheid ook zelf zorg moet dragen voor de uitvoering van de openbare gezondheidszorg. Het overheidsbeleid is erop gericht particuliere instellingen (zorgverzekeraars en zorgaanbieders, zoals ggz-instellingen) te stimuleren tot het aanbieden van preventieve activiteiten. Deze trend is ook waarneembaar in de individuele gezondheidszorg en andere publieke sectoren, waar de overheid de uitvoering van publieke taken steeds vaker overlaat aan particuliere (markt)partijen. De overheid ziet daarbij toe op de blijvende toegankelijkheid voor de burger en bewaakt de kwaliteit.",
            "cite_spans": [],
            "section": "Openbare gezondheidszorg ::: Domeinen in de preventieve gezondheidszorg",
            "ref_spans": []
        },
        {
            "text": "Medewerkers van de GGD voeren op het terrein van preventie, gezondheidsvoorlichting en gezondheidsopvoeding projecten uit die tot doel hebben gezondheid te bevorderen. Voorbeelden zijn voorlichtingsprogramma\u2019s en wijkgerichte programma\u2019s op scholen over roken en overgewicht. Bij de uitvoering van de projecten werken ze samen met hun doelgroep en met andere organisaties binnen hun regio.",
            "cite_spans": [],
            "section": "Openbare gezondheidszorg ::: Domeinen in de preventieve gezondheidszorg",
            "ref_spans": []
        },
        {
            "text": "Op het individuele niveau van de uitvoering van openbare gezondheidszorg is de WGBO van toepassing.9 Dit betekent onder meer dat de individuele hulpverlener in de openbare preventieve zorg net als in de curatieve zorg de pati\u00ebnt/cli\u00ebnt moet informeren, dat de pati\u00ebnt/cli\u00ebnt toestemming moet geven en dat de hulpverlener de zorg van een goed hulpverlener in acht moet nemen en moet handelen volgens de professionele standaard. Een belangrijk verschil is echter dat de relatie tussen de hulpverlener en de pati\u00ebnt/cli\u00ebnt niet vanuit een hulpvraag, dus op verzoek van pati\u00ebnt/cli\u00ebnt tot stand is gekomen, maar vanuit een aanbod van de hulpverlener. Hierdoor is de positie van de hulpverlener in de openbare preventieve zorg een andere dan in de curatieve zorg. Wel wordt steeds meer afstemming en samenwerking gezocht tussen de beide sectoren: zo mag sinds de invoering van de nieuwe Zorgverzekeringswet de jeugdarts van het consultatiebureau ook rechtstreeks verwijzen naar de medisch specialist, zoals een kinderarts of bijvoorbeeld naar een audiologisch centrum. In het verleden moest een dergelijke verwijzing naar de tweede lijn via de huisarts verlopen.",
            "cite_spans": [],
            "section": "Openbare gezondheidszorg ::: Domeinen in de preventieve gezondheidszorg",
            "ref_spans": []
        },
        {
            "text": "Binnen de individuele gezondheidszorg is de aandacht voor preventie aan het toenemen. Mede door de vergrijzing is er een groeiend aantal chronisch zieken, waarbij de focus van de zorg niet ligt op curatie, maar op het voorkomen van complicaties en verergering. Bovendien wordt steeds meer gedacht vanuit risicoprofielen, waarbij ernaar wordt gestreefd om risico\u2019s op bepaalde aandoeningen te verkleinen. Een voorbeeld hiervan is de NHG-Standaard Cardiovasculair risicomanagement, waarbij huisartsen aan de hand van inschattingen van risico\u2019s op cardiovasculaire problematiek hun verdere diagnostisch en therapeutisch beleid bepalen ter preventie van het optreden van deze cardiovasculaire ziekten. Ook de toenemende beschikbaarheid van genetische kennis en het daarmee samenhangende ge\u00efndividualiseerde risicoprofiel dragen bij aan de toenemende aandacht voor preventie in de individuele zorg. Bovendien cre\u00ebert elk aanbod zijn eigen vraag en daarom kan worden verwacht dat pati\u00ebnten in het kader van de individuele gezondheidszorg vaker zelf om preventief medisch onderzoek vragen. Deze individuele gezondheidszorg wordt in belangrijke mate gereguleerd door de wetgeving uit het burgerlijk recht, zoals de Wet op de geneeskundige behandelingsovereenkomst (WGBO).",
            "cite_spans": [],
            "section": "Individuele gezondheidszorg ::: Domeinen in de preventieve gezondheidszorg",
            "ref_spans": []
        },
        {
            "text": "Toename van preventieactiviteiten in de individuele zorg is ook nodig omdat, ondanks de toegenomen kennis over gezond gedrag, ongezonde gedragingen slechts in beperkte mate afnemen. Het boeken van gezondheidswinst op individueel en op collectief niveau vormt een gezamenlijke doelstelling van de individuele en openbare gezondheidszorg en is een gezamenlijke verantwoordelijkheid van beide partijen.",
            "cite_spans": [],
            "section": "Individuele gezondheidszorg ::: Domeinen in de preventieve gezondheidszorg",
            "ref_spans": []
        },
        {
            "text": "Ondanks deze trend vinden de meeste activiteiten op het gebied van preventie plaats in het publieke domein. Het verbeteren van de volksgezondheid is immers een grondwettelijke taak van de overheid, die met name door middel van preventie kan worden uitgevoerd. Naast samenwerking met de individuele zorg maakt de overheid voor de verwezenlijking van deze taak gebruik van belangrijke dwarsverbanden met andere publieke domeinen, zoals welzijn, onderwijs, milieu, openbare orde en wonen.",
            "cite_spans": [],
            "section": "Individuele gezondheidszorg ::: Domeinen in de preventieve gezondheidszorg",
            "ref_spans": []
        },
        {
            "text": "De wet- en regelgeving op het gebied van het beschermen en bevorderen van de gezondheid staat of valt met de handhaving ervan. De Nederlandse Voedsel- en Warenautoriteit (NVWA) en de Inspectie voor de Gezondheidszorg (IGZ) zijn de twee onderdelen van het staatstoezicht op de volksgezondheid10 in ons land.",
            "cite_spans": [],
            "section": "Handhaving ::: Wettelijke kaders voor preventie",
            "ref_spans": []
        },
        {
            "text": "De NVWA ziet erop toe dat de wettelijke regels worden nageleefd voor eet- en drinkwaren en consumentenproducten zoals die staan vermeld in de Warenwet, Tabakswet en Drank- en horecawet. Ook moet de NVWA mogelijke gezondheidsbedreigende situaties signaleren.",
            "cite_spans": [],
            "section": "Handhaving ::: Wettelijke kaders voor preventie",
            "ref_spans": []
        },
        {
            "text": "Het toezicht van de IGZ bestrijkt het gehele domein van de gezondheidszorg. De IGZ houdt dus zowel toezicht op de individuele gezondheidszorg als op de uitvoering van de Wet publieke gezondheid en de Wet op het bevolkingsonderzoek. Omdat deze laatste twee wetten het domein van de gezondheidszorg betreffen, zal hierop nader worden ingegaan.",
            "cite_spans": [],
            "section": "Handhaving ::: Wettelijke kaders voor preventie",
            "ref_spans": []
        },
        {
            "text": "Q-koorts is een infectieziekte die als C-ziekte is geclassificeerd. In de periode 2007 tot 2011 was er een Q-koortsepidemie in Nederland. Vooral melkgeiten en melkschapen waren een besmettingsbron voor mensen. 297 mensen hebben gezamenlijk een rechtszaak15 tegen de Staat aangespannen, waarin zij stellen dat de Staat hen bewust niet of onvoldoende ge\u00efnformeerd heeft over de hem kenbare gevaren van Q-koorts en dat de Staat te lang heeft nagelaten adequate maatregelen te treffen om hen te beschermen tegen die gevaren. De Rechtbank Den Haag wijst de aansprakelijkheid van de Staat af, omdat niet is gebleken van een onrechtmatig handelen in de zin van regelgevingsfalen of schending van informatieplichten. De Staat heeft bij het treffen van maatregelen ter bestrijding van de Q-koortsepidemie niet onrechtmatig jegens de Q-koortsslachtoffers gehandeld en heeft voldoende informatie verstrekt via de website van de overheid en nieuwsberichten.",
            "cite_spans": [],
            "section": "Q-koorts ::: Infectieziektebestrijding ::: Wet publieke gezondheid (Wpg) ::: Wettelijke kaders voor preventie",
            "ref_spans": []
        },
        {
            "text": "Deze wettelijk gereguleerde meldingsplicht verplicht de arts, ook zonder toestemming van de pati\u00ebnt, bij de GGD een melding te doen en daarmee het beroepsgeheim te doorbreken, maar slechts zover het de in de wet omschreven ziekten en gegevens betreft. Deze verplichting is ook van toepassing op het hoofd van het laboratorium als hij de verwekker van deze A-, B1-, B2- of C-ziekte vaststelt.16 Behalve dat in de wet is vastgesteld welke infectieziekten gemeld moeten worden, is ook geregeld binnen hoeveel uur de melding moet plaatsvinden17 en welke gegevens de melding moet bevatten.18 De GGD geeft de meldingen van infectieziekten vervolgens door aan de burgemeester en aan het RIVM. Voor de A-ziekten, de ernstigste ziekten zoals pokken en polio, geldt dat naast deze meldingsplicht zo nodig tegen de wil van de pati\u00ebnt de zwaarste inbreuken op de individuele grondrechten zijn toegestaan. Met betrekking tot deze pati\u00ebnten zijn quarantainemaatregelen mogelijk; ze kunnen gedwongen onderzocht worden, in gedwongen isolatie opgenomen worden19 en een verbod op de beroepsuitoefening kan opgelegd worden.20 De burgemeester heeft onder voorwaarden de bevoegdheid tot het opleggen van deze gedwongen maatregelen. Deze beschikking wordt via de officier van justitie ter toetsing aan de rechtbank voorgelegd. Naarmate ziekten minder ernstig van aard zijn, kan de overheid de ziekten met minder ingrijpende maatregelen bestrijden en zijn er dus ook op grond van de Wpg minder ingrijpende maatregelen toegestaan (subsidiariteit). De Wpg biedt geen grond voor gedwongen behandeling van een infectieziekte, omdat met de lichtere maatregelen de volksgezondheid al afdoende beschermd kan worden, waardoor op grond van het subsidiariteitsbeginsel geen plaats is voor gedwongen behandeling.",
            "cite_spans": [],
            "section": "Q-koorts ::: Infectieziektebestrijding ::: Wet publieke gezondheid (Wpg) ::: Wettelijke kaders voor preventie",
            "ref_spans": []
        },
        {
            "text": "Enkele dagen na de nieuwsberichten over de griepgolf in Mexico in april 2009 merkte de minister van Volksgezondheid Welzijn en Sport de nieuwe influenza A (H1N1) aan als A-ziekte op grond van art. 20 lid 1 Wpg. De minister bepaalde op advies van Gezondheidsraad en RIVM het vaccinatiebeleid en schafte hiervoor vaccins aan. Het advies luidde onder meer dat kinderen jonger dan 5 jaar gevaccineerd dienden te worden.",
            "cite_spans": [],
            "section": "Nieuwe influenza A (H1N1): de Mexicaanse griep ::: Infectieziektebestrijding ::: Wet publieke gezondheid (Wpg) ::: Wettelijke kaders voor preventie",
            "ref_spans": []
        },
        {
            "text": "Bureau Jeugdzorg verzocht de kinderrechter ten behoeve van onder toezicht gestelde en in pleeggezin geplaatste minderjarigen vervangende toestemming te verlenen op grond van art. 1:264 van het Burgerlijk Wetboek voor een noodzakelijke medische behandeling, te weten de minderjarigen te vaccineren tegen de Mexicaanse griep. De moeder weigerde toestemming te geven, onder andere omdat zij heeft aangegeven dat zij zich zorgen maakte over de gevolgen die de verzochte vaccinatie op de gezondheid van haar dochter kon hebben. Volgens de moeder was het desbetreffende vaccin nog onvoldoende getest. Vervangende toestemming werd door de rechter niet verleend omdat de verzochte vaccinatie tegen de Mexicaanse griep niet noodzakelijk was om ernstig gevaar voor de gezondheid van de minderjarigen te voorkomen. Enkel het lopen van een extra risico op een mogelijk ernstig beloop van de Mexicaanse griep was naar het oordeel van de kinderrechter onvoldoende om te kunnen spreken van een ernstig gevaar voor de gezondheid.21\n",
            "cite_spans": [],
            "section": "Nieuwe influenza A (H1N1): de Mexicaanse griep ::: Infectieziektebestrijding ::: Wet publieke gezondheid (Wpg) ::: Wettelijke kaders voor preventie",
            "ref_spans": []
        },
        {
            "text": "In het najaar 2011 is de meldingsplicht van nieuwe influenza A (H1N1) komen te vervallen, omdat het risico niet significant bleek te verschillen ten opzichte van andere humane griepvirussen die in het griepseizoen voorkomen.",
            "cite_spans": [],
            "section": "Nieuwe influenza A (H1N1): de Mexicaanse griep ::: Infectieziektebestrijding ::: Wet publieke gezondheid (Wpg) ::: Wettelijke kaders voor preventie",
            "ref_spans": []
        },
        {
            "text": "Voor de collectieve preventie\nis in de wetgeving veel verantwoordelijkheid bij de gemeente neergelegd. Een historische uitvoeringstaak van de gemeente was lange tijd de jeugdgezondheidszorg, die zich richt op de jeugd van 0 tot 19 jaar oud, hun ouders en intermediaire instellingen (zoals scholen). Deze taak werd van oudsher door de GGD uitgevoerd en behoort samen met de infectieziektebestrijding tot de oudste taken van de publieke gezondheidszorg.22 Inmiddels, sinds 1 januari 2003, zijn de gemeenten niet meer verplicht deze taak zelf uit te voeren, maar mogen zij deze zorg ook laten uitvoeren door instellingen voor zorg aan ouder en kind (thuiszorginstellingen). Voor de uitvoering van taken op het gebied van de volksgezondheid houden gemeenten, al dan niet gezamenlijk, een GGD in stand. De belangrijkste taken die bij de GGD belegd (kunnen) worden, liggen op het terrein van de preventie en volgen uit de Wpg:23\n",
            "cite_spans": [],
            "section": "Collectieve preventie ::: Wet publieke gezondheid (Wpg) ::: Wettelijke kaders voor preventie",
            "ref_spans": []
        },
        {
            "text": "\nverwerven van inzicht in de gezondheidssituatie van de bevolking;bewaken van gezondheidsaspecten van bestuurlijke beslissingen;bijdragen aan opzet, uitvoering en afstemming van preventieprogramma\u2019s;bevorderen van medisch-milieukundige zorg;bevorderen van technische hygi\u00ebnezorg;24\nbevorderen van psychosociale hulp bij rampen;het geven van prenatale voorlichting aan ouders;uitvoeren van de infectieziektebestrijding;uitvoeren van de jeugdgezondheidszorg;25\nuitvoeren van de ouderengezondheidszorg.26\n\n",
            "cite_spans": [],
            "section": "Collectieve preventie ::: Wet publieke gezondheid (Wpg) ::: Wettelijke kaders voor preventie",
            "ref_spans": []
        },
        {
            "text": "In de wet is de taakstelling voor de ouderengezondheidszorg nagenoeg op dezelfde wijze omschreven als de taakstelling voor de jeugdgezondheidszorg. De uitwerking is echter heel anders; bij de ouderenzorg gaat het veel meer om een beleidsmatige aanpak van gemeenten, terwijl de jeugdgezondheidszorg voor een belangrijk deel in de consultatiebureaus en door schoolartsen wordt verzorgd. De jeugdgezondheidszorg omvat onder meer de uitvoering van het Rijksvaccinatieprogramma. Dit Rijksvaccinatieprogramma regelt dat kinderen worden inge\u00ebnt tegen twaalf infectieziekten. Dankzij die vaccinaties komen deze infectieziekten in Nederland niet of nauwelijks meer voor. Deelname aan het vaccinatieprogramma is gratis voor het individu; het wordt gefinancierd door het ministerie van Volksgezondheid Welzijn en Sport onder verantwoordelijkheid van het RIVM.",
            "cite_spans": [],
            "section": "Collectieve preventie ::: Wet publieke gezondheid (Wpg) ::: Wettelijke kaders voor preventie",
            "ref_spans": []
        },
        {
            "text": "De rijksoverheid heeft op basis van de Wpg de plicht om iedere vier jaar de landelijke prioriteiten (en een onderzoeksprogramma) op het gebied van de collectieve preventie\nvast te stellen.27 Deze landelijke preventienota is onderdeel van het cyclische proces om de uitwerking en de uitvoering van hetpreventiebeleid in Nederland nader vorm te geven. In dit cyclische proces bouwen de volksgezondheidtoekomstverkenningen (VTV\u2019s) van het RIVM, de landelijke preventienota van VWS en de gemeentelijke nota\u2019s28 op elkaar voort. De VTV\u2019s bevatten gegevens en analyses over de volksgezondheid en de zorg in Nederland. In de landelijke preventienota verwoordt de minister van VWS het beleid op basis van deze VTV\u2019s. In oktober 2003 bracht de minister van VWS de eerste preventienota uit in deze cyclus. Veel gemeenten hebben in aansluiting hierop lokaal gezondheidsbeleid geformuleerd en uitgevoerd. Sindsdien brengt de rijksoverheid elke vier jaar een preventienota uit, de laatste in 2011, getiteld Landelijke nota gezondheidsbeleid 2016\u20132019.29 Deze nota vormt weer de basis voor de volgende lokale gezondheidsbeleidsontwikkelingen.",
            "cite_spans": [],
            "section": "Collectieve preventie ::: Wet publieke gezondheid (Wpg) ::: Wettelijke kaders voor preventie",
            "ref_spans": []
        },
        {
            "text": "De uitgangspunten die het kabinet in de vorige landelijke nota gezondheidsbeleid Gezondheid dichtbij had verwoord, blijven van kracht. In de huidige nota wordt vastgehouden aan de doelen uit die vorige nota:",
            "cite_spans": [],
            "section": "Landelijke nota gezondheidsbeleid 2016-2019 ::: Wet publieke gezondheid (Wpg) ::: Wettelijke kaders voor preventie",
            "ref_spans": []
        },
        {
            "text": "\nde gezondheid van mensen bevorderen en chronische ziekten voorkomen door een integrale aanpak in de omgeving waarin mensen wonen, werken, leren en leven;preventie een prominente plaats geven in de gezondheidszorg;gezondheidsbescherming op peil houden en nieuwe bedreigingen het hoofd bieden;stabiliseren of terugbrengen van gezondheidsverschillen tussen laag- en hoogopgeleiden.\n",
            "cite_spans": [],
            "section": "Landelijke nota gezondheidsbeleid 2016-2019 ::: Wet publieke gezondheid (Wpg) ::: Wettelijke kaders voor preventie",
            "ref_spans": []
        },
        {
            "text": "Preventiebeleid is een onderwerp waarover maar weinig jurisprudentie is. In 2012 is een interessante uitspraak verschenen over de verantwoordelijkheid van ouders om kinderen gezond te laten opgroeien. In deze uitspraak was het hof van oordeel dat het niet adequaat (met resultaat) aanpakken door ouders van het overgewicht van hun kinderen een bedreiging kan vormen voor hun gezondheid. De ouders deden in casu weliswaar zeer hun best en waren zeer betrokken bij hun kinderen, maar dat was onvoldoende voor afwending van de ernstige bedreiging in de lichamelijke gezondheid van de drie kinderen. Het hof achtte een ondertoezichtstelling noodzakelijk.30 Deze uitspraak is echter niet trendzettend geweest; vooralsnog zijn er geen soortgelijke uitspraken gevolgd.",
            "cite_spans": [],
            "section": "Landelijke nota gezondheidsbeleid 2016-2019 ::: Wet publieke gezondheid (Wpg) ::: Wettelijke kaders voor preventie",
            "ref_spans": []
        },
        {
            "text": "Controle op de kwaliteit van de geleverde (openbare) zorg oefent de overheid uit via de Wet kwaliteit klachten en geschillen in de zorg (Wkkgz) (zie ook par. 10.1007/978-90-368-1780-6_13). Via protocollering van preventieve activiteiten door de betrokken beroepsgroepen vindt landelijke uniformering plaats31 en de IGZ houdt toezicht, bijvoorbeeld op de zorg die gemeentelijke gezondheidsdiensten leveren, de preventie van infectieziekten en geneeskundige hulp bij rampen. Bovendien heeft de minister van VWS op basis van de Wpg de taak te zorgen voor een landelijke ondersteuningsstructuur, het bevorderen van interdepartementale en internationale samenwerking en de bevoegdheid regels te stellen voor informatieverstrekking door gemeenten. Ook hiermee wordt centrale sturing gegeven aan de kwaliteit van de collectieve preventie\n.",
            "cite_spans": [],
            "section": "Landelijke nota gezondheidsbeleid 2016-2019 ::: Wet publieke gezondheid (Wpg) ::: Wettelijke kaders voor preventie",
            "ref_spans": []
        },
        {
            "text": "Stichting Proefprocessenfonds Clara Wichmann vorderde samen met drie vrouwen bij de rechtbank in kort geding dat de Staat de leeftijdgrens van 75 jaar bij het bevolkingsonderzoek op borstkanker moest afschaffen. Zij voerden daartoe aan dat vrouwen zelf moeten kunnen bepalen of zij aan onderzoek blijven deelnemen, ongeacht hun leeftijd. De voorzieningenrechter heeft de vordering afgewezen en eisers hebben hoger beroep ingesteld. Het hof overweegt dat het maken van onderscheid naar leeftijd onrechtmatig is tenzij daarvoor een objectieve rechtvaardiging bestaat. Mede gelet op het advies van de Gezondheidsraad en medische deskundigen acht het hof het aannemelijk dat bij vrouwen boven de 75 jaar (anders dan bij vrouwen met een leeftijd tussen de 50 en 75 jaar) het te verwachten nut van het bevolkingsonderzoek borstkanker niet opweegt tegen de risico\u2019s voor de gezondheid van deze groep vrouwen. Bij vrouwen op hoge(re) leeftijd is borstkanker eerder waarneembaar dan bij jongere vrouwen, maar groeit hij langzamer. Hierdoor zal vroegtijdige ontdekking en behandeling met het stijgen van de leeftijd van de betrokken personen in steeds mindere mate de kwaliteit van het leven verhogen of levensverlengend werken. Het hof concludeert dat er voldoende rechtvaardiging bestaat voor het stellen van een leeftijdsgrens op 75 jaar en bekrachtigt het vonnis in eerste aanleg.",
            "cite_spans": [],
            "section": "Uitspraak39Fn39fn ::: Wet op het bevolkingsonderzoek (WBO) ::: Wettelijke kaders voor preventie",
            "ref_spans": []
        },
        {
            "text": "Een voorbeeld van een niet-vergunningplichtig bevolkingsonderzoek is de hielprik bij pasgeborenen. Bij de hielprik is er geen sprake van toepassing van ioniserende straling; er wordt geen onderzoek naar kanker gedaan; de onderzoeksmethode is deugdelijk en de op te sporen aandoeningen zijn in beginsel behandelbaar.",
            "cite_spans": [],
            "section": "Uitspraak39Fn39fn ::: Wet op het bevolkingsonderzoek (WBO) ::: Wettelijke kaders voor preventie",
            "ref_spans": []
        },
        {
            "text": "Bij elk bevolkingsonderzoek moet zorgvuldig worden gewogen of de potenti\u00eble voordelen van een bevolkingsonderzoek de nadelen zullen overtreffen. De discussie rond prostaatkankerscreening is hiervan een goed voorbeeld. Met screening kan vroegtijdige behandeling van prostaatkanker ingezet worden. Een deel van de mannen die dan worden behandeld, heeft hier baat bij, maar een ander deel zou zonder deze screening nooit behandeling hebben ondergaan, omdat zij aan iets anders zouden zijn gestorven voordat de prostaatkanker bij hen tot klachten zou hebben geleid. De vraag is dan wat zwaarder weegt: het voordeel van het vroegtijdig behandelen van sommige mannen versus het nadeel van overbehandeling van anderen. Bij bevolkingsonderzoek gaat het daarom om risico- en rendementsafwegingen zonder dat daarbij het belang van het individu uit het oog mag worden verloren.40 Bij deze afweging gaat het om factoren als de omvang van het volksgezondheidsprobleem, risico\u2019s van de onderzoeksmethode, sensitiviteit en specificiteit van de onderzoeksmethode, beschikbaarheid van effectieve therapeutische opties en kosten-effectiviteitverhouding. Deze eisen zijn als eerste geformuleerd door Wilson en Jungner in 1968 en zijn, ondanks discussies, nog onverminderd van kracht.",
            "cite_spans": [],
            "section": "Uitspraak39Fn39fn ::: Wet op het bevolkingsonderzoek (WBO) ::: Wettelijke kaders voor preventie",
            "ref_spans": []
        },
        {
            "text": "\nEr is sprake van een belangrijk probleem.\nEr is een aanvaarde behandelwijze.Er zijn medische voorzieningen beschikbaar.Er is een herkenbaar latent stadium.Er is een geschikte test of onderzoeksmethode.De test is aanvaardbaar.Het natuurlijke beloop is bekend.Het is duidelijk wie wel en wie niet behandeld moet worden.De kosten en baten zijn in balans.Het proces van opsporing dient continu te zijn.\n",
            "cite_spans": [],
            "section": "Criteria van Wilson en Jungner voor screening41Fn41fn ::: Wet op het bevolkingsonderzoek (WBO) ::: Wettelijke kaders voor preventie",
            "ref_spans": []
        },
        {
            "text": "Uit de evaluatie van de WBO, uitgevoerd in opdracht van ZonMw,42 was al in 2000 naar voren gekomen dat te weinig typen van bevolkingsonderzoek worden getoetst in het kader van het huidige vergunningenstelsel. De typen die w\u00e9l worden getoetst, doorlopen soms een onevenredig zware procedure. De wet heeft dus per saldo een onevenwichtig effect op het totaal van het screeningsaanbod en geeft op deze wijze onvoldoende gestalte aan het beschermingsmotief. De evaluatiecommissie adviseerde de wetgever eigenlijk om terug te komen op het initi\u00eble vertrekpunt van terughoudendheid.",
            "cite_spans": [],
            "section": "Criteria van Wilson en Jungner voor screening41Fn41fn ::: Wet op het bevolkingsonderzoek (WBO) ::: Wettelijke kaders voor preventie",
            "ref_spans": []
        },
        {
            "text": "Een ruimere definitie van screening kan zorgen voor een groter bereik van de WBO en differentiatie in het toetsingsregime (toelating/vergunning) kan leiden tot doeltreffender procedures. Ook stelde de commissie voor een aantal materi\u00eble normen uit de WGBO toe te voegen aan de WBO, zoals eisen die in het kader van bevolkingsonderzoek worden gesteld aan informatieverstrekking en omgang met verzamelde gegevens of lichaamsmateriaal.",
            "cite_spans": [],
            "section": "Criteria van Wilson en Jungner voor screening41Fn41fn ::: Wet op het bevolkingsonderzoek (WBO) ::: Wettelijke kaders voor preventie",
            "ref_spans": []
        },
        {
            "text": "Sinds dit rapport is er een grote ontwikkeling geweest in screeningsmogelijkheden, zoals het groeiend aantal gezondsheidstests op de markt, het toenemende aanbod van preventieconsulten en check-ups. De minister van VWS heeft zowel de Raad voor de Volksgezondheid en Zorg (RVZ) als de Gezondheidsraad verzocht een advies uit te brengen over screening. De RVZ hecht vooral waarde aan de keuzevrijheid van de burger.43 Voor de Gezondheidsraad daarentegen weegt de beschermingstaak van de overheid zwaar, zwaarder dan de keuzevrijheid van de burger.44\n",
            "cite_spans": [],
            "section": "Criteria van Wilson en Jungner voor screening41Fn41fn ::: Wet op het bevolkingsonderzoek (WBO) ::: Wettelijke kaders voor preventie",
            "ref_spans": []
        },
        {
            "text": "De Gezondheidsraad adviseert om meer te differenti\u00ebren en afhankelijk van de risico\u2019s die aan een bepaalde health check kleven te beoordelen welke beschermingsmaatregelen nodig zijn. Lang niet voor alle health checks zullen beschermingsmaatregelen nodig zijn. Wel meent de Gezondheidsraad dat de overheid mensen moet blijven beschermen tegen de risico\u2019s van total body scans. Omdat daarbij aandoeningen aan het licht kunnen komen die niet te voorkomen of te behandelen zijn, blijft een vergunningplicht noodzakelijk.45\n",
            "cite_spans": [],
            "section": "Criteria van Wilson en Jungner voor screening41Fn41fn ::: Wet op het bevolkingsonderzoek (WBO) ::: Wettelijke kaders voor preventie",
            "ref_spans": []
        },
        {
            "text": "Anno 2017 vindt de minister het belangrijk dat mensen over de voor- en nadelen van screening ge\u00efnformeerd zijn en een eigen keuze kunnen maken. Mensen zijn zelf primair verantwoordelijk voor hun gezondheid en bescherming tegen gezondheidsrisico\u2019s. Gezondheidstests zouden moeten worden voorzien van een kwaliteitswaarborg, zoals kwaliteitscriteria en een keurmerk.46 Het voornemen van de minister is om de vergunningplicht in te perken: alleen health checks die gericht zijn op ernstige ziekten of afwijkingen waarvoor geen behandeling of preventie mogelijk is (niet te voorkomen onbehandelbare aandoeningen), de bevolkingsonderzoeken die de overheid aanbiedt en health checks die zich op dezelfde aandoeningen richten als deze bevolkingsonderzoeken, zullen dan vergunningplichtig blijven.47 De minister is voornemens hierover een voorstel tot wetswijziging in te dienen.",
            "cite_spans": [],
            "section": "Criteria van Wilson en Jungner voor screening41Fn41fn ::: Wet op het bevolkingsonderzoek (WBO) ::: Wettelijke kaders voor preventie",
            "ref_spans": []
        },
        {
            "text": "In relatie met de Wet medisch-wetenschappelijk onderzoek met mensen (WMO) (zie H. 10.1007/978-90-368-1780-6_9) is het tot slot van belang erop te wijzen dat in geval van vergunningplichtig bevolkingsonderzoek de regels van de WMO niet van toepassing zijn.48 Gezien de intensieve toetsing in het kader van de vergunningverlening in de zin van de WBO achtte de wetgever aanvullende medisch-ethische toetsing niet nodig. Betreft het niet-vergunningplichtig bevolkingsonderzoek met een wetenschappelijke doel, dan is medisch-ethische toetsing in de zin van de WMO wel aan de orde.",
            "cite_spans": [],
            "section": "Criteria van Wilson en Jungner voor screening41Fn41fn ::: Wet op het bevolkingsonderzoek (WBO) ::: Wettelijke kaders voor preventie",
            "ref_spans": []
        }
    ],
    "ref_entries": {},
    "back_matter": [],
    "bib_entries": {
        "BIBREF0": {
            "title": "",
            "authors": [],
            "year": 2006,
            "venue": "Essaybundel: van preventie verzekerd",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF1": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF2": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF3": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF4": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF5": {
            "title": "",
            "authors": [
                {
                    "first": "HP",
                    "middle": [],
                    "last": "Uniken Venema",
                    "suffix": ""
                },
                {
                    "first": "LV",
                    "middle": [],
                    "last": "Jonkers-Kuiper",
                    "suffix": ""
                }
            ],
            "year": 1999,
            "venue": "Openbare gezondheidszorg, vitaal voor een gezonde samenleving",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF6": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF7": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF8": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF9": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF10": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF11": {
            "title": "",
            "authors": [],
            "year": 2007,
            "venue": "Van preventie verzekerd",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF12": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF13": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF14": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF15": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF16": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF17": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF18": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF19": {
            "title": "Hervorming publieke gezondheid nodig. Med",
            "authors": [
                {
                    "first": "JP",
                    "middle": [],
                    "last": "Mackenbach",
                    "suffix": ""
                }
            ],
            "year": 2005,
            "venue": "Contact",
            "volume": "60",
            "issn": "",
            "pages": "568-571",
            "other_ids": {
                "DOI": []
            }
        },
        "BIBREF20": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF21": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF22": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        }
    }
}