{
    "paper_id": "PMC7153404",
    "metadata": {
        "title": "Infectieziekten in de mondzorgpraktijk",
        "authors": [
            {
                "first": "D.",
                "middle": [
                    "M."
                ],
                "last": "Voet",
                "suffix": "",
                "email": null,
                "affiliation": {}
            }
        ]
    },
    "body_text": [
        {
            "text": "Een 82-jarige, Italiaanse vrouw is begin 2011 overleden aan de gevolgen van een Legionella-infectie, de gevreesde veteranenziekte. De voorheen gezonde bejaarde dame werd met koorts en kortademigheid opgenomen in het ziekenhuis, waar een Legionella-pneumonie werd vastgesteld. Ondanks behandeling overleed zij twee dagen later. De bron van de Legionella-infectie werd gevonden in de tandartspraktijk, waar zij in de tien dagen voorafgaand aan haar ziekte twee keer was geweest.",
            "cite_spans": [],
            "section": "Casus",
            "ref_spans": []
        },
        {
            "text": "Er zijn verschillende studies verricht naar het v\u00f3\u00f3rkomen van de bacterie Legionella pneumophila in mondzorgpraktijken, en de resultaten lopen fors uiteen: van vrijwel nihil in Engeland tot bijna de helft van de praktijken in Dresden. Uit die laatste studie kwam ook naar voren dat tandartsen en hun personeel vaker antilichamen tegen Legionella hadden dan de gewone bevolking.",
            "cite_spans": [],
            "section": "Casus",
            "ref_spans": []
        },
        {
            "text": "In het geval van de Italiaanse dame was er aanleiding, tijd en geld om de bron op te sporen van haar infectie. Doorgaans wordt dat niet tot op de bodem uitgezocht door gebrek aan middelen of motivatie. De ziekte gaat dan als idiopathische\ninfectie (oorzaak onbekend) de geschiedenis in en dat was dan dat. Nu tegenwoordig door betere, snellere en goedkopere screeningsmethoden vaker een brononderzoek opgestart kan worden, is het niet denkbeeldig dat vaker dan eens de (unitwaterleiding van een) mondzorgpraktijk de bron blijkt te zijn van een Legionella-infectie of een andere ernstige infectieziekte.",
            "cite_spans": [],
            "section": "Casus",
            "ref_spans": []
        },
        {
            "text": "Tijdens de behandelingen in de mondzorg is er zeer nauw contact tussen de behandelaars plus de assistenten enerzijds en de pati\u00ebnten anderzijds. Er wordt wel eens gezegd: \u2018geen beroep is zo intiem als dat van een mondzorgverlener\u2019. Deze stelling is niet alleen gebaseerd op de zeer kleine fysieke afstand tussen behandelaar en pati\u00ebnt, maar ook op basis van argumenten vanuit de psychologie kan gesproken worden van een grote mate van intimiteit tijdens behandelingen. De mond is bacteriologisch gezien het meest \u2018bloemrijke\u2019 deel van het menselijk lichaam en speeksel wordt daarom ook wel beschouwd als de \u2018superinfectieverspreider\u2019. Speeksel bevat soms wel 108 bacteri\u00ebn per ml en deze hoeveelheid bevat tientallen tot honderden verschillende soorten. Voor behandelaar of assistent is het besmettingsrisico door direct contact met speeksel van de pati\u00ebnt dus groot. Bovendien wordt tijdens de behandeling vaak gebruikgemaakt van roterende instrumenten, zodat het speeksel tegelijk met de spraykoeling in de gevormde aerosol terechtkomt. Het is dus onvermijdelijk dat de leden van het tandheelkundig team tijdens de behandelingen in nauw contact komen met de meest uiteenlopende ziekteverwekkers. Het is op grond hiervan een bekend verschijnsel dat mensen die in een mondzorgpraktijk beginnen te werken in de eerste maanden tot een halfjaar heel vaak verkouden of grieperig zijn. Dit staat bekend als de periode van startersinfecties. Het lichaam van de zorgverlener wordt in de nieuwe werksituatie plotseling \u2018gebombardeerd\u2019 met een bovenmatige hoeveelheid ziektekiemen. Meestal gaat het gelukkig om niet al te bedreigende micro-organismen. Doorgaans zullen het verkoudheden of griepachtige aandoeningen zijn die van de pati\u00ebnten via de aerosol naar het team kunnen worden overgebracht. Na de periode van de startersinfecties is een groot deel van de infectieziekten van de in die nieuwe werkomgeving voorkomende ziekteverwekkers doorgemaakt en zal het deel daarvan dat op virussen gebaseerd is bekend zijn en blijven bij het immuunsysteem. Bij een volgende besmetting met een van deze virussen ontstaat er dan geen ziekte meer. Bovendien is door het \u2018bombardement\u2019 van micro-organismen het natuurlijke afweersysteem zodanig geactiveerd en in staat van paraatheid gebracht dat micro-organismen niet meer zo gemakkelijk de kans krijgen om ziekteverschijnselen te veroorzaken.",
            "cite_spans": [],
            "section": "Inleiding",
            "ref_spans": []
        },
        {
            "text": "Dat ook pati\u00ebnten het risico lopen om via de aerosol besmet te raken met infecties van voorgaande pati\u00ebnten zal eveneens duidelijk zijn. In een klein aantal gevallen weten de pati\u00ebnt en het behandelteam bij een gediagnosticeerde ziekte met welke ziektekiemen men te maken heeft. Helaas kan een aanzienlijk deel van de ziekteverwekkers niet gediagnosticeerd worden wanneer pati\u00ebnten in de behandelstoel liggen. Dit geldt bij subklinische infecties, tijdens de incubatietijd van een infectieziekte en ook bij dragerschap. In al deze situaties is het onduidelijk wie welke ziektekiemen in de behandelkamer mee naarbinnen brengt. Daarom geldt het volgende credo:",
            "cite_spans": [],
            "section": "Inleiding",
            "ref_spans": []
        },
        {
            "text": "Alle pati\u00ebnten dienen behandeld te worden als een gediagnosticeerde besmettingsbron.",
            "cite_spans": [],
            "section": "Inleiding",
            "ref_spans": []
        },
        {
            "text": "In tegenstelling tot de onzekerheid over welke pati\u00ebnt welke micro-organismen bij zich draagt en hoe die mogelijk verspreid worden in de mondzorgpraktijk, bestaat er meer zekerheid over besmettingskansen door micro-organismen vanuit het waterleidingsysteem van de behandelunit. Bij onvoldoende hygi\u00ebne van deze kunststof waterleidingen is er kans op besmetting met Legionella pneumophila, die kan leiden tot de veteranenziekte, of met Pseudomonas aeruginosa, die ernstige wondinfecties (tot osteomyelitis aan toe) kan veroorzaken.",
            "cite_spans": [],
            "section": "Inleiding",
            "ref_spans": []
        },
        {
            "text": "In hoofdstuk 5 van de richtlijn Infectiepreventie in mondzorgpraktijken (KNMT 2016) wordt uitgebreid ingegaan op het beleid dat van kracht is voor zorgverleners \u00e9n pati\u00ebnten die bepaalde ziekten bij zich dragen. Er wordt een schets gegeven van het ziektebeeld en ook is er aandacht voor de mogelijkheden van vaccinatie. Als belangrijke toevoeging wordt de betekenis besproken van de bloeduitslagen ( titerbepaling), die na de vaccinatie aangeven in welke mate een persoon beschermd is (of niet).",
            "cite_spans": [],
            "section": "Inleiding",
            "ref_spans": []
        },
        {
            "text": "Hierna volgt een opsomming met praktische informatie rondom enkele bekende en minder bekende infectieziekten die besmettingsgevaar opleveren in de behandelkamer van de mondzorgpraktijk.",
            "cite_spans": [],
            "section": "Inleiding",
            "ref_spans": []
        },
        {
            "text": "Een Legionella-infectie wordt niet van mens op mens overgedragen, maar kan in mondzorgpraktijken opgelopen worden via inademen van besmette aerosol. Dit is een nevel van minuscule (onzichtbare(!)) waterdruppeltjes, die zo klein zijn dat ze gedurende lange tijd kunnen blijven zweven. De verantwoordelijke ziekteverwekker is afkomstig uit de biofilm, een slijmerige eiwitlaag die zich aan de binnenzijde van de kunststof unitwaterleidingen bevindt. Bij sprayvorming komen bacteri\u00ebn uit deze biofilm samen met minuscule waterdruppeltjes vrij in de lucht en vormen een besmettelijke aerosol die tot minimaal een half uur rond de behandelstoel in de lucht kan blijven zweven.",
            "cite_spans": [],
            "section": "Legionella-infectie",
            "ref_spans": []
        },
        {
            "text": "De beruchtste ziekteverwekker uit een dergelijke biofilm is de Legionella pneumophila, die door inhalatie tot in de diep gelegen longblaasjes kan doordringen en daar een ontstekingsreactie op gang kan brengen. Bij 90 % van de personen die besmet zijn met deze bacterie ontstaan ziekteverschijnselen. In de long vermenigvuldigt de bacterie zich en daardoor ontstaan binnen \u00e9\u00e9n \u00e0 twee dagen griepachtige verschijnselen met hoge koorts. Meestal klagen de pati\u00ebnten ook over hoofdpijn, verwardheid, spierpijn en diarree. De aandoening geneest zonder behandeling. Doorgaans zijn de pati\u00ebnten binnen een week hersteld. De meeste pati\u00ebnten denken dat ze griep hebben gehad; de juiste diagnose is dan niet gesteld. In een klein aantal gevallen ontwikkelt zich bij pati\u00ebnten met een verminderde weerstand de veteranenziekte. In dat geval ontstaan na twee tot tien dagen ernstige klachten. Naast een zware longontsteking kunnen ernstige functiestoornissen van nier en lever optreden die dodelijk kunnen zijn. De behandeling moet dan bestaan uit het snel toedienen van antibiotica. Na genezing blijft een opvallend groot aantal pati\u00ebnten nog jarenlang klachten houden van moeheid, kortademigheid en spierpijn. Dit verschijnsel is nog onbegrepen.",
            "cite_spans": [],
            "section": "Legionella-infectie",
            "ref_spans": []
        },
        {
            "text": "In par. 10.1007/978-90-368-1481-2_6 wordt ingegaan op testmethoden om de unitwaterkwaliteit te meten.",
            "cite_spans": [],
            "section": "Legionella-infectie",
            "ref_spans": []
        },
        {
            "text": "Bij kinderen ontstaat meestal op zeer jonge leeftijd de eerste infectie met het herpessimplexvirus. Pasgeborenen kunnen na besmetting met het herpessimplexvirus ernstig ziek worden en zelfs hersenvliesontsteking ontwikkelen!",
            "cite_spans": [],
            "section": "Herpes simplex ::: Besmettelijke ziekten met orale verschijnselen",
            "ref_spans": []
        },
        {
            "text": "Bij kleuters wordt een herpessimplexinfectie niet altijd herkend, vanwege het meestal matig ernstige verloop. De verschijnselen worden nogal eens verward met die van doorbrekende melktandjes. Bij slechts enkele kinderen ontstaat een zeer ernstige ontsteking van het hele mondslijmvlies, waardoor eten en drinken praktisch onmogelijk is. De kinderen hebben koorts, opgezette lymfeklieren in de hals en voelen zich ziek. Deze eerste infectie duurt ongeveer tien dagen. Daarna blijft het virus latent in het lichaam aanwezig en steekt bij een verminderde weerstand de kop op in de vorm van koortsuitslag, meestal op de (boven)lip. De verschijnselen daarvan beginnen met een brandend gevoel, waarna kleine blaasjes worden gevormd (fig. 2.1). Dit stadium van de koortsuitslag is bijzonder besmettelijk! De besmettelijkheid duurt ongeveer een week en is pas voorbij als de gevormde korst geheel is ingedroogd (fig. 2.2). Eventueel kan een antivirale zalf worden gebruikt ter verlichting van de klachten. Bijna alle mensen hebben antistoffen tegen het herpessimplexvirus.\n\n",
            "cite_spans": [],
            "section": "Herpes simplex ::: Besmettelijke ziekten met orale verschijnselen",
            "ref_spans": [
                {
                    "start": 732,
                    "end": 735,
                    "mention": "2.1",
                    "ref_id": null
                },
                {
                    "start": 909,
                    "end": 912,
                    "mention": "2.2",
                    "ref_id": null
                }
            ]
        },
        {
            "text": "Indien een lid van het mondzorgteam koortsuitslag heeft in de besmettelijke fase, kan volstaan worden met de normale hygi\u00ebnemaatregelen als mondneusmasker en goede handhygi\u00ebne. Voor de behandeling van pati\u00ebnten met een verminderde afweer geldt dan wel als aanvulling dat de behandelaar met een koortslip eerst handdesinfectie toepast, voordat deze kwetsbare pati\u00ebnt een hand wordt gegeven. Extra bescherming bij een koortslip van een behandelaar kan nog verkregen worden door het gebruik van kleine second skin pleisters ( Compeed pleisters) die vanaf het begin van de blaasvorming de huid kunnen bedekken (fig. 2.3).\n",
            "cite_spans": [],
            "section": "Herpes simplex ::: Besmettelijke ziekten met orale verschijnselen",
            "ref_spans": [
                {
                    "start": 612,
                    "end": 615,
                    "mention": "2.3",
                    "ref_id": null
                }
            ]
        },
        {
            "text": "Indien een pati\u00ebnt in de besmettelijke fase van een koortslip behandeld wordt, zou ongewenste verspreiding van het herpesvirus via de aerosol een besmettingsrisico kunnen opleveren voor het team en volgende (zeer jonge) pati\u00ebnten. Extra infectiepreventiemaatregelen zijn echter niet nodig, omdat is gebleken dat bij pati\u00ebnten die regelmatig een koortslip hebben er ongeveer om de paar weken een sterk verhoogd aantal herpesvirussen in het speeksel aangetroffen kan worden, zonder dat er sprake is van koortsuitslag. Dit verschijnsel heet shedding en het besmettingsrisico is op dergelijke momenten minstens zo groot als bij zichtbare koortsuitslag. Om deze reden is er geen bezwaar om bij toepassing van de gewone maatregelen voor infectiepreventie een pati\u00ebnt met een koortslip (in welke fase dan ook) te weren uit de behandelkamer. Iedereen kan zich immers ongemerkt met het zeer besmettelijke virus in een shedding fase bevinden. Daarom wordt in principe elke pati\u00ebnt als een potenti\u00eble shedder behandeld en daarbij wordt ervan uitgegaan dat de voorgeschreven standaardmaatregelen voldoende bescherming bieden aan het team en de overige pati\u00ebnten.",
            "cite_spans": [],
            "section": "Herpes simplex ::: Besmettelijke ziekten met orale verschijnselen",
            "ref_spans": []
        },
        {
            "text": "\nBof is een virusziekte die alleen bij de mens voorkomt. De periode tussen het moment van besmetting en de uitbraak van ziekteverschijnselen is twee \u00e0 drie weken. Enkele dagen voordat de ziekteverschijnselen ontstaan, is het virus al in het speeksel aantoonbaar en bestaat er dus besmettingsgevaar. Het virus komt voor in de keelholte van besmette personen en wordt via speekseldruppeltjes overgedragen. De besmettelijkheid houdt aan tot vijf dagen na het begin van de ziekte. Het virus verspreidt zich via het bloed naar de speekselklieren en ook naar overige organen. Veel infecties verlopen zonder klinische verschijnselen (subklinisch). Wanneer zich wel symptomen voordoen, bestaan die uit matige koorts en dubbelzijdige zwelling van de speekselklieren, in het bijzonder van de oorspeekselklier ( glandula parotidea). Dit is in de mond zichtbaar door roodheid van de uitvoergangen van deze speekselklieren. Bij jonge kinderen is de infectie onschuldig. Wanneer ook de andere speekselklieren ontstoken zijn, kan het pijnlijk zijn om de mond te openen. Er kan dan een trismus bestaan (beperkte mondopening). Bij volwassenen kunnen zich complicaties voordoen zoals ontsteking van de alvleesklier, hersen(vlies)ontsteking en zelfs onvruchtbaarheid. Om deze reden is deze ziekte opgenomen in het Rijksvaccinatieprogramma (fig. 2.4), waardoor deze steeds minder voorkomt. Wanneer de ziekte toch wordt geconstateerd, is er een meldingsplicht van kracht (tab. 2.1)\n\n",
            "cite_spans": [],
            "section": "Bof ::: Kinderziekten met verschijnselen in de mond ::: Besmettelijke ziekten met orale verschijnselen",
            "ref_spans": [
                {
                    "start": 1326,
                    "end": 1329,
                    "mention": "2.4",
                    "ref_id": null
                },
                {
                    "start": 1456,
                    "end": 1459,
                    "mention": "2.1",
                    "ref_id": null
                }
            ]
        },
        {
            "text": "\nMazelen is zeldzaam geworden, doordat kinderen in het kader van het Rijksvaccinatieprogramma hiertegen worden inge\u00ebnt. Toch duikt de ziekte steeds vaker weer op, waarschijnlijk door de grote immigrantenstroom die zich in ons land en de ons omringende landen voordoet. Als verschijnsel bij mazelen zijn zogeheten koplikvlekken op het slijmvlies van de wangen te zien, voordat de ziekte werkelijk uitbreekt. Het speeksel van mazelenpati\u00ebnten is erg infectieus vanaf het moment dat de eerste verschijnselen zich voordoen. Meestal voelen deze zich te ziek om naar de praktijk te komen en ze vormen dus doorgaans geen infectiebron binnen de mondzorg.",
            "cite_spans": [],
            "section": "Mazelen ::: Kinderziekten met verschijnselen in de mond ::: Besmettelijke ziekten met orale verschijnselen",
            "ref_spans": []
        },
        {
            "text": "\nGonorroe is een geslachtsziekte die wordt veroorzaakt door de bacterie Neisseria gonorrhoeae en komt het meest voor bij mensen in de leeftijd van 20 \u00e0 30 jaar. De bacterie wordt via seksueel contact overgedragen en veroorzaakt een infectie van de geslachtsdelen, waarbij pijn bij het urineren en een romige afscheiding uit penis of vagina voorkomen. Veel van de gonorroe-infecties bij vrouwen verlopen zonder verschijnselen, maar zijn daarom niet minder besmettelijk! Door orale seks kunnen de tonsillen ontstoken raken. Ze zijn dan rood en bedekt met een grijsgeel beslag. Bij deze ziekte worden heel vaak resistente bacteriestammen aangetroffen, wat de behandeling enorm kan vertragen.",
            "cite_spans": [],
            "section": "Gonorroe :::  Seksueel overdraagbare aandoeningen ( soa) met verschijnselen in de mond ::: Besmettelijke ziekten met orale verschijnselen",
            "ref_spans": []
        },
        {
            "text": "De verwekker van syfilis ( lues) komt alleen bij de mens voor. Het is de z\u00e9\u00e9r pathogene spirocheet Treponema pallidum. Dit micro-organisme kan door volledig intacte huid en slijmvliezen het lichaam binnendringen. De besmetting ontstaat door direct contact. Buiten het lichaam overleeft de ziekteverwekker slechts enkele uren. Er zijn drie stadia te onderscheiden.",
            "cite_spans": [],
            "section": "Syfilis (lues) :::  Seksueel overdraagbare aandoeningen ( soa) met verschijnselen in de mond ::: Besmettelijke ziekten met orale verschijnselen",
            "ref_spans": []
        },
        {
            "text": "\nStadium 1: primair affect. Dit is een ontsteking op de plaats waar de Treponema het lichaam is binnengedrongen. Binnen enkele weken na de infectie ontstaat een zweer die z\u00e9\u00e9r besmettelijk is. Afhankelijk van de seksuele gewoonten kan deze zweer zich ook in de mond of op de lip voordoen. Later vormt zich een vlakke kratervormige plek. Tegelijkertijd raken de lymfeklieren gezwollen, zonder dat zich daarvan klachten voordoen. De plek \u2018geneest\u2019 binnen enkele weken, maar zes tot acht weken daarna kan zich het volgende stadium aandienen.",
            "cite_spans": [],
            "section": "Syfilis (lues) :::  Seksueel overdraagbare aandoeningen ( soa) met verschijnselen in de mond ::: Besmettelijke ziekten met orale verschijnselen",
            "ref_spans": []
        },
        {
            "text": "\nStadium 2: vlekkerige huiduitslag op het hele lichaam en ook op de voetzolen en handpalmen, met koorts, malaise, haaruitval en soms met vochtige plekken die uiterst besmettelijk zijn ( venerische wratten). Wanneer de pati\u00ebnt in dit stadium niet wordt behandeld, blijft de pati\u00ebnt besmettelijk en kan zich (soms pas na enige jaren) het volgende stadium aandienen.",
            "cite_spans": [],
            "section": "Syfilis (lues) :::  Seksueel overdraagbare aandoeningen ( soa) met verschijnselen in de mond ::: Besmettelijke ziekten met orale verschijnselen",
            "ref_spans": []
        },
        {
            "text": "\nStadium 3: neurologische of psychiatrische klachten, vaak samen met ontstekingen van de bloedvaten. Op plaatsen in het lichaam waar zich nog Treponema pallidum bevindt, kan opnieuw een ontsteking ontstaan die naar buiten doorbreekt. Ook dit type zweer is dus buitengewoon besmettelijk! De behandeling bestaat uit het toedienen van antibiotica. Het is belangrijk dat de diagnose in een vroeg stadium wordt gesteld. Dan kunnen ook partners worden gewaarschuwd en zal deze ernstige ziekte zich minder goed kunnen verspreiden.",
            "cite_spans": [],
            "section": "Syfilis (lues) :::  Seksueel overdraagbare aandoeningen ( soa) met verschijnselen in de mond ::: Besmettelijke ziekten met orale verschijnselen",
            "ref_spans": []
        },
        {
            "text": "Het virus infecteert zeer selectief bepaalde cellen van het afweersysteem, namelijk de helpercellen uit de groep T-lymfocyten. Dit type cel speelt een uiterst belangrijke rol bij de afweer en wordt wel beschouwd als de \u2018dirigent van het immunologische orkest\u2019. Het virus dringt de cel binnen en bij de vermenigvuldiging wordt het erfelijk materiaal van het virus omgezet en ingebouwd in het erfelijk materiaal van de lymfocyt. Door deze verandering is de afweerfunctie van de cel verminderd. Intussen wordt in de ge\u00efnfecteerde cel ook volop nieuw virus geproduceerd. Het nieuw aangemaakte virus infecteert de andere helpercellen en op die manier wordt de cellulaire afweer van de ge\u00efnfecteerde persoon sterk aangetast.",
            "cite_spans": [],
            "section": "Werkingsmechanisme van het hiv ::: Aids :::  Seksueel overdraagbare aandoeningen ( soa) met verschijnselen in de mond ::: Besmettelijke ziekten met orale verschijnselen",
            "ref_spans": []
        },
        {
            "text": "Het ziekteverloop bij een hiv-besmetting volgt de volgende vier verschillende stadia:",
            "cite_spans": [],
            "section": "Werkingsmechanisme van het hiv ::: Aids :::  Seksueel overdraagbare aandoeningen ( soa) met verschijnselen in de mond ::: Besmettelijke ziekten met orale verschijnselen",
            "ref_spans": []
        },
        {
            "text": "\nStadium I is de acute infectie. In dit stadium is de hoeveelheid virus in het lichaam erg groot. De pati\u00ebnt heeft meestal alleen wat griepachtige verschijnselen. De pati\u00ebnt maakt in de periode van vier tot acht weken na de infectie doorgaans wel antistoffen aan, maar die kunnen het virus niet de baas worden. Er blijft dus altijd virus in het bloed circuleren.",
            "cite_spans": [],
            "section": "Werkingsmechanisme van het hiv ::: Aids :::  Seksueel overdraagbare aandoeningen ( soa) met verschijnselen in de mond ::: Besmettelijke ziekten met orale verschijnselen",
            "ref_spans": []
        },
        {
            "text": "\nStadium II: na de eerste infectie blijft het virus dus in het lichaam zonder dat de pati\u00ebnt daarvan hinder ondervindt. De pati\u00ebnten zijn dan seropositief. Dit blijft zo gedurende de hele incubatietijd, die bij een niet-behandelde infectie nog jaren kan duren.",
            "cite_spans": [],
            "section": "Werkingsmechanisme van het hiv ::: Aids :::  Seksueel overdraagbare aandoeningen ( soa) met verschijnselen in de mond ::: Besmettelijke ziekten met orale verschijnselen",
            "ref_spans": []
        },
        {
            "text": "\nStadium III: in deze fase heeft de pati\u00ebnt overal verspreid in het lichaam pijnloze lymfeklierzwellingen. Dit stadium houdt langer dan drie maanden aan.",
            "cite_spans": [],
            "section": "Werkingsmechanisme van het hiv ::: Aids :::  Seksueel overdraagbare aandoeningen ( soa) met verschijnselen in de mond ::: Besmettelijke ziekten met orale verschijnselen",
            "ref_spans": []
        },
        {
            "text": "\nStadium IV. in deze fase is aids een feit. Naast enkele positieve bloedtests kunnen zich flink wat verschijnselen voordoen.",
            "cite_spans": [],
            "section": "Werkingsmechanisme van het hiv ::: Aids :::  Seksueel overdraagbare aandoeningen ( soa) met verschijnselen in de mond ::: Besmettelijke ziekten met orale verschijnselen",
            "ref_spans": []
        },
        {
            "text": "\nAlgemene verschijnselen van aids:\ngezwollen lymfeklierengewichtsverlieskoorts (aanhoudend of met tussenpozen)diarreenachtzwetenextreme vermoeidheidopportunistische infectiestumoren\n",
            "cite_spans": [],
            "section": "Werkingsmechanisme van het hiv ::: Aids :::  Seksueel overdraagbare aandoeningen ( soa) met verschijnselen in de mond ::: Besmettelijke ziekten met orale verschijnselen",
            "ref_spans": []
        },
        {
            "text": "\nSpecifieke verschijnselen van aids in de mond:\n\nkaposisarcoom dat zich als eerst waarneembare symptoom kan voordoen. Dit is een onregelmatig gevormde, blauwe of bruinachtige tumor. Een kaposisarcoom komt regelmatig in de mond voor. De tandarts(assistent) is dus soms als eerste in staat om aids te constateren.opportunistische infecties in de mond. Daarbij is meestal de schimmel Candida albicans betrokken. De infecties veroorzaken veel ongemak door kloven in de mondhoeken en een brandend gevoel in de slijmvliezen. De pati\u00ebnt heeft zeer frequent last van koortslippen.ernstige tandvleesaandoeningen zijn niet zeldzaam ( anup: acute necrotiserende ulcererende parodontitis), evenals verschillende infecties van het mondslijmvlies.\n\u2018\nhairy leukoplakie\u2019 is een witte, niet-afschraapbare verkleuring van het slijmvlies, met een enigszins ruw, \u2018harig\u2019 voorkomen.\n",
            "cite_spans": [],
            "section": "Werkingsmechanisme van het hiv ::: Aids :::  Seksueel overdraagbare aandoeningen ( soa) met verschijnselen in de mond ::: Besmettelijke ziekten met orale verschijnselen",
            "ref_spans": []
        },
        {
            "text": "\nBehandeling van hiv\n",
            "cite_spans": [],
            "section": "Werkingsmechanisme van het hiv ::: Aids :::  Seksueel overdraagbare aandoeningen ( soa) met verschijnselen in de mond ::: Besmettelijke ziekten met orale verschijnselen",
            "ref_spans": []
        },
        {
            "text": "Als meest doeltreffende behandeling geldt nog steeds preventie! Het gebruik van antivirale middelen door besmette personen heeft wel invloed op de hoeveelheid circulerend virus, zodat de \u2018 viral load\u2019 sterk kan afnemen. De meeste antivirale middelen hebben echter flink wat bijwerkingen. In de mond komt bijvoorbeeld vaak blaarvorming voor, en daarnaast ontstaan een droge mond, smaakstoornissen en ontstekingen van het mondslijmvlies. Algemene bijwerkingen zijn misselijkheid, diarree en leverfunctiestoornissen. Verder is het nodig de klachten van de pati\u00ebnten te verlichten door de opportunistische infecties te bestrijden, bijvoorbeeld door het voorschrijven van een antischimmelpreparaat bij een uitbraak van een opportunistische infectie met Candida albicans in de mond. Gelukkig is het seropositieve stadium van deze infectieziekte door voortgang in de ontwikkeling van medicijnen tegenwoordig in een vrij stabiele fase te houden. Hierdoor is seropositiviteit in feite een chronisch ziekte geworden in plaats van, zoals aanvankelijk gold, een ziekte met bijna altijd dodelijke afloop.",
            "cite_spans": [],
            "section": "Werkingsmechanisme van het hiv ::: Aids :::  Seksueel overdraagbare aandoeningen ( soa) met verschijnselen in de mond ::: Besmettelijke ziekten met orale verschijnselen",
            "ref_spans": []
        },
        {
            "text": "\nRodehond wordt veroorzaakt door het rubellavirus, dat alleen bij mensen voorkomt. Besmetting vindt plaats via druppeltjes in de lucht, bijvoorbeeld bij hoesten en niezen. Wie een rodehondinfectie heeft, steekt gemiddeld zeven tot acht andere mensen aan. Een besmette moeder kan via de placenta haar ongeboren kind besmetten. Tussen besmetting met rodehond en het uitbreken van de ziekte zitten gemiddeld veertien tot zestien dagen ( incubatietijd). De ziekte is besmettelijk van tien dagen voor het uitbreken van de huiduitslag tot \u00e9\u00e9n week erna. Ongeveer de helft van de besmette personen vertoont geen noemenswaardige ziekteverschijnselen. De overige pati\u00ebnten hebben een vlekkerige, rozerode huiduitslag, beginnend in het gezicht en snel uitbreidend naar bovenlijf, armen en benen. Bij oudere kinderen en volwassenen zijn er ook griepachtige verschijnselen en opgezette lymfeklieren achter het oor en in de nek. Als een vrouw in de eerste drie maanden van haar zwangerschap besmet raakt met rodehond, is er een groot risico op aangeboren afwijkingen bij het ongeboren kindje zoals hart- en oogafwijkingen, slechthorendheid of zelfs doofheid. De zwangerschap kan ook eindigen in een miskraam. Het is belangrijk dat zwangere vrouwen die vermoeden dat ze besmet zijn met rodehond, contact opnemen met de huisarts. Ondanks het vaccinatieprogramma voor kinderen komt rodehond toch nog wel eens voor, zij het minder vaak dan vroeger. De ernst van de mogelijke complicaties tijdens een zwangerschap is de belangrijkste reden geweest om deze ziekte standaard in de BMR-vaccinatiecocktail (bof, mazelen en rodehond) op te nemen.",
            "cite_spans": [],
            "section": "Rodehond ::: Kinderziekten zonder verschijnselen in de mond ::: Besmettelijke ziekten zonder orale verschijnselen",
            "ref_spans": []
        },
        {
            "text": "De verwekker van waterpokken is het herpeszostervirus. De ziekte veroorzaakt jeukende blaasjes die over het hele lichaam verspreid kunnen voorkomen, zelfs op de behaarde hoofdhuid! De incubatietijd is twee weken en de ziekte is besmettelijk vanaf enkele dagen v\u00f3\u00f3r de uitbraak tot een week erna. De overdracht vindt plaats door contact met het vocht uit de blaasjes of via druppelinfectie in de lucht: aerosol (door hoesten of niezen). Na de ziekte blijft het virus (net als bij herpes simplex) het hele leven in het lichaam aanwezig. Bij verminderde weerstand kan het waterpokkenvirus in de vorm van gordelroos opnieuw de kop opsteken.",
            "cite_spans": [],
            "section": "Waterpokken ::: Kinderziekten zonder verschijnselen in de mond ::: Besmettelijke ziekten zonder orale verschijnselen",
            "ref_spans": []
        },
        {
            "text": "\nKinkhoest wordt veroorzaakt door de bacteri\u00ebn Bordetella pertussis en Bordetella parapertussis. De ziekte is gemakkelijk overdraagbaar via de aerosol. De bacterie besmet het slijmvlies van de luchtwegen en veroorzaakt aanvankelijk gewoon verkoudheidsverschijnselen. Daarna is er een periode van ongeveer vier weken met hoestaanvallen (\u2018blafhoest\u2019). De overdracht kan plaatsvinden vanaf het eerste moment van \u2018grieperig zijn\u2019 tot meer dan vier weken (!) daarna. Ondanks het feit dat vaccinatie tegen kinkhoest bij kinderen al vele jaren systematisch wordt toegepast, komt met een bepaalde regelmaat een epidemie van deze ziekte voor.",
            "cite_spans": [],
            "section": "Kinkhoest ::: Kinderziekten zonder verschijnselen in de mond ::: Besmettelijke ziekten zonder orale verschijnselen",
            "ref_spans": []
        },
        {
            "text": "Dit betreft verschillende infectieziekten waarbij de lever is aangedaan ( hepar = lever; itis = ontsteking). Een slechte leverfunctie leidt tot ophoping van afbraakproducten in het bloed, waardoor de huid en het oogwit van de pati\u00ebnten geel verkleuren. Een veelgehoorde naam voor hepatitis is dan ook geelzucht. Voor deze ziekteverschijnselen zijn verschillende virussen verantwoordelijk. Alle hepatitisvarianten verlopen uiterlijk op dezelfde manier en alleen door bloedonderzoek kan worden vastgesteld welk virus de besmetting heeft veroorzaakt. Sommige virussen worden via bloedcontact verspreid ( HBV, HCV, HDV en HGV), andere kunnen via voedsel het lichaam binnenkomen ( HAV en HEV). De besmettelijkheid van hepatitis B is z\u00e9\u00e9r groot. De ziekte wordt niet alleen via bloed overgebracht, maar ook via speeksel, wondvocht, sperma en vaginale afscheiding. Er is slechts een minuscule hoeveelheid besmet materiaal in een microverwonding nodig om een infectie te laten ontstaan. Van alle prikaccidenten met besmet bloed leidt maar liefst 25 % (!) tot een infectie. E\u00e9n op de vier prikaccidenten is dus \u2018raak\u2019. Dit maakt dat hepatitis B een zeer groot risico vormt voor de medewerkers in mondzorgpraktijken en vaccinatie dringend aanbevolen wordt.",
            "cite_spans": [],
            "section": "Hepatitis A, B, C, D, E, G ::: Besmettelijke ziekten zonder orale verschijnselen",
            "ref_spans": []
        },
        {
            "text": "Sinds 2011 is het HBV-vaccin opgenomen in het Rijksvaccinatieprogramma (fig. 2.4), zodat op termijn de meeste medewerkers uit hoofde van dit programma beschermd kunnen zijn. Er moet dan wel door middel van een bloedtest een titer bepaald worden om de vaccinatiestatus te beoordelen alvorens in dienst te treden (tab. 2.2).\n",
            "cite_spans": [],
            "section": "Hepatitis A, B, C, D, E, G ::: Besmettelijke ziekten zonder orale verschijnselen",
            "ref_spans": [
                {
                    "start": 77,
                    "end": 80,
                    "mention": "2.4",
                    "ref_id": null
                },
                {
                    "start": 317,
                    "end": 320,
                    "mention": "2.2",
                    "ref_id": null
                }
            ]
        },
        {
            "text": "Tot die tijd wordt vaccinatie bij het aangaan van een dienstverband in de mondzorg dringend aanbevolen.",
            "cite_spans": [],
            "section": "Hepatitis A, B, C, D, E, G ::: Besmettelijke ziekten zonder orale verschijnselen",
            "ref_spans": []
        },
        {
            "text": "Bij hepatitis C is het risico op overdracht kleiner dan voor hepatitis B. Bij deze ziekte wordt de infectie pas overgedragen bij werkelijk bloed-bloedcontact (door bloedtransfusies) en is \u00e9\u00e9n op de tien prikaccidenten \u2018raak\u2019. De incubatietijd is doorgaans lang en is voor hepatitis B en hepatitis D soms wel een half jaar. Na het doormaken van een acute ziekteperiode, treedt bij hepatitis A volledige genezing op, maar bij hepatitis B, C en D kan een chronische vorm ontstaan. Zolang het lichaam de aanval onvoldoende kan afweren met reparatiewerkzaamheden aan de levercellen, neemt de leverschade toe. De pati\u00ebnten hebben meestal geen klachten meer, maar zijn in feite niet genezen. Ze dragen het levende virus bij zich en kunnen dus een permanente besmettingsbron zijn, afhankelijk van de hoeveelheid circulerend virus in hun bloed. Dit dragerschap komt bij hepatitis B in ongeveer 10 % van de gevallen voor. Bij dragers kunnen in de lever op den duur kwaadaardige tumoren ontstaan. Tegenwoordig lijkt de kans hierop af te nemen, doordat er betere medicijnen beschikbaar zijn. Uit promotieonderzoek van J. Brouwer aan de Erasmus Universiteit blijkt, dat in het begin van deze eeuw nog slechts 20 % van de hepatitis C-pati\u00ebnten drager blijft na het doormaken van een infectie.",
            "cite_spans": [],
            "section": "Hepatitis A, B, C, D, E, G ::: Besmettelijke ziekten zonder orale verschijnselen",
            "ref_spans": []
        },
        {
            "text": "Indien iemand na een prikaccident hepatitis ontwikkelt, moet dit aan de plaatselijke GGD worden gemeld voor registratie en follow-up. Over deze wettelijk vastgelegde meldplicht is meer te lezen op: https://www.rijksoverheid.nl/onderwerpen/infectieziekten/inhoud/meldingsplicht-infectieziekten.",
            "cite_spans": [],
            "section": "Hepatitis A, B, C, D, E, G ::: Besmettelijke ziekten zonder orale verschijnselen",
            "ref_spans": []
        },
        {
            "text": "Teamleden die besmet blijken te zijn, kunnen net als besmette pati\u00ebnten een besmettingsbron vormen bij tandheelkundige behandelingen. Voor dergelijke situaties bestaan speciale richtlijnen die zijn beschreven in par. 10.1007/978-90-368-1481-2_5 van de richtlijn Infectiepreventie in mondzorgpraktijken (KNMT 2016)\n",
            "cite_spans": [],
            "section": "Hepatitis A, B, C, D, E, G ::: Besmettelijke ziekten zonder orale verschijnselen",
            "ref_spans": []
        },
        {
            "text": "Eerst ontstaat een grieperig gevoel met koorts en moeheid, slechte eetlust en spierpijn gedurende ongeveer twee weken. Daarna kan de ziekte zonder verschijnselen langzaam wegebben \u00f3f in een ernstiger fase terechtkomen. Er ontstaan dan hoge koortspieken, keelpijn en gezwollen lymfeklieren in oksels, liezen en hals. Bij oudere pati\u00ebnten kan de ziekte veel ernstiger verlopen. De koorts houdt vaak veel langer aan en er bestaat hevige keelpijn. De leverfunctie is gestoord en bij de helft van de pati\u00ebnten ontstaat geelzucht. Na enkele weken nemen de ziekteverschijnselen af, maar het volledige herstel duurt weken tot maanden.",
            "cite_spans": [],
            "section": "Verloop van de ziekte van Pfeiffer ::: Ziekte van Pfeiffer (kissing disease) ::: Besmettelijke ziekten zonder orale verschijnselen",
            "ref_spans": []
        },
        {
            "text": "De tuberkelbacillen verspreiden zich na inademing via het bloed en de lymfebanen door het hele lichaam. Zonder ziekteverschijnselen te veroorzaken kan de bacil zich overal nestelen en een haard vormen vanwaaruit de infectie pas veel later kan gaan opspelen. De ziekte wordt bij een klein percentage van de ge\u00efnfecteerde personen binnen twee jaar geactiveerd (de haard kan actief worden door verminderde weerstand). Bij een n\u00f3g kleinere groep ontstaan pas na vele jaren verschijnselen door opvlamming van slapende infectiehaarden. Bij activering van de ziekte kunnen in principe dus alle organen betrokken zijn, afhankelijk van de lokalisatie van de haard. Bij longtuberculose komen de tuberkelbacillen door hoesten of niezen in de aerosol van de behandelkamer terecht. De bacillen blijven buiten het lichaam in leven en gezonde personen worden door inademing van de aerosol ge\u00efnfecteerd. Bij een lokalisatie in de longen doet de ziekte zich voor als een verkoudheid. Pas bij langdurig aanhoudende klachten zal de pati\u00ebnt (eindelijk) naar de dokter gaan. Vervolgens wordt vaak een behandeling gestart die is gericht op genezing van een verkoudheid. Doordat die behandeling niet aanslaat, zal de diagnose tuberculose pas veel later worden gesteld. Gedurende de lange periode tussen uitbraak en herkenning is de pati\u00ebnt door het hoesten een grote bron van besmetting. In een steeds groter aantal gevallen is er naast longtuberculose sprake van tuberculose in andere organen. Zo wordt met enige regelmaat tuberculose in de mond aangetroffen. De ziekte kan zich dan uiten als een zwelling van de kaak die veel wegheeft van een submuceus abces. Ook dan duurt het vaak lang voordat de diagnose tuberculose kan worden gesteld.",
            "cite_spans": [],
            "section": "Het verloop van tuberculose ::: Tuberculose ::: Besmettelijke ziekten zonder orale verschijnselen",
            "ref_spans": []
        },
        {
            "text": "\nDe behandeling van tuberculose\n",
            "cite_spans": [],
            "section": "Het verloop van tuberculose ::: Tuberculose ::: Besmettelijke ziekten zonder orale verschijnselen",
            "ref_spans": []
        },
        {
            "text": "Toedienen van tuberculostatica, geneesmiddelen die de ziekteverwekker doden. De tuberkelbacil kan echter snel resistentie tegen antibiotica ontwikkelen, wat enerzijds in de hand wordt gewerkt door onvoldoende kennis over de juiste medicatie bij artsen en anderzijds doordat de therapie heel lang (maanden) consequent moet worden doorgevoerd. Helaas is de therapietrouw in zo\u2019n lange periode niet altijd voldoende. De vaak meervoudige resistentie leidt tot enorme problemen bij de bestrijding van de ziekte en vormt een wezenlijke bedreiging voor de volksgezondheid. Periodieke screening van gezondheidswerkers die een hoog risico op infectie lopen, zal wellicht (opnieuw) moeten worden ingevoerd.",
            "cite_spans": [],
            "section": "Het verloop van tuberculose ::: Tuberculose ::: Besmettelijke ziekten zonder orale verschijnselen",
            "ref_spans": []
        },
        {
            "text": "Voor tuberculose bestaat een meldplicht bij de GGD. Na iedere melding zal door groepsonderzoek worden vastgesteld of er mensen in de directe omgeving van de pati\u00ebnt zijn die zonder ziekteverschijnselen toch drager van de bacterie blijken te zijn. Dit kan vanaf drie tot acht weken na de besmetting worden aangetoond met behulp van de mantouxreactie (\u2018krasje\u2019).",
            "cite_spans": [],
            "section": "Het verloop van tuberculose ::: Tuberculose ::: Besmettelijke ziekten zonder orale verschijnselen",
            "ref_spans": []
        },
        {
            "text": "Tegenwoordig neemt het aantal bacteriestammen dat niet meer reageert op de gebruikelijke antibiotica enorm toe\n. Er wordt dan meestal gesproken van zogenoemde \u2018ziekenhuisbacteri\u00ebn\u2019.",
            "cite_spans": [],
            "section": "BRMO: bijzonder resistente micro-organismen ::: Besmettelijke ziekten zonder orale verschijnselen",
            "ref_spans": []
        },
        {
            "text": "De bekendste voorbeelden zijn twee stafylokokkenstammen:\nMRSA (meticillineresistente Staphylococcus aureus); en\nMRSE (meticillineresistente Staphylococcus epidermidis).\n",
            "cite_spans": [],
            "section": "BRMO: bijzonder resistente micro-organismen ::: Besmettelijke ziekten zonder orale verschijnselen",
            "ref_spans": []
        },
        {
            "text": "Pati\u00ebnten die met een dergelijk micro-organisme zijn besmet, vormen een bedreiging voor de leden van het behandelteam en voor alle medepati\u00ebnten. De resistente bacteri\u00ebn kunnen zich tijdens de ontwikkelde ziekte ongestoord vermenigvuldigen, ondanks een behandeling met de gebruikelijke antibiotica, uiteraard met vaak ernstige gevolgen voor de pati\u00ebnt, die in feite onbehandeld blijft.",
            "cite_spans": [],
            "section": "BRMO: bijzonder resistente micro-organismen ::: Besmettelijke ziekten zonder orale verschijnselen",
            "ref_spans": []
        },
        {
            "text": "De oorzaak van de resistentie is:een te lage dosering antibiotica, waardoor de bacterie kan overleven en afweer kan ontwikkelen tegen het toegediende middel;het niet-afmaken van een antibioticumkuur door een pati\u00ebnt. De kans bestaat dat het micro-organisme dan overleeft en verdedigingsmechanismen vormt.\n",
            "cite_spans": [],
            "section": "BRMO: bijzonder resistente micro-organismen ::: Besmettelijke ziekten zonder orale verschijnselen",
            "ref_spans": []
        },
        {
            "text": "In de landen rond de Middellandse Zee komt dit soort resistentie frequent voor. De resistente bacteri\u00ebn worden regelmatig naar Nederland overgebracht door pati\u00ebnten die in een van die landen (tijdens hun vakantie) in het ziekenhuis hebben gelegen. In Nederland zijn protocollen opgesteld voor gebruik van antibiotica, om te voorkomen dat het aantal resistente stammen stijgt.",
            "cite_spans": [],
            "section": "BRMO: bijzonder resistente micro-organismen ::: Besmettelijke ziekten zonder orale verschijnselen",
            "ref_spans": []
        },
        {
            "text": "Behandeling in de mondzorgpraktijk van pati\u00ebnten met MRSA of MRSE vergt geen bijzondere voorzorgsmaatregelen (meer), omdat de normale infectiepreventie voldoende bescherming biedt.",
            "cite_spans": [],
            "section": "BRMO: bijzonder resistente micro-organismen ::: Besmettelijke ziekten zonder orale verschijnselen",
            "ref_spans": []
        },
        {
            "text": "Deze zeldzame ziekte wordt veroorzaakt door afwijkend gevormde prionen en leidt tot hersenverweking. De prionen zijn aantoonbaar in hersenweefsel, ruggenmerg en misschien zelfs ook in overig neuraal weefsel. Mogelijk blijkt ooit dat ze ook in pulpaweefsel aantoonbaar zijn. Volgens de Deutscher Arbeitskreis f\u00fcr Hygiene in der Zahnartzpraxis (DAHZ) is het niet uitgesloten dat overdracht plaatsvindt via bloed, speeksel en neusvocht. Oorspronkelijk kwam de ziekte alleen voor bij mensen ouder dan 60 jaar. De incubatietijd kan oplopen tot wel twintig jaar. Tegenwoordig is een variant van deze ziekte bekend die zich bij veel jongere individuen manifesteert, namelijk bij mensen rond 30 jaar. De incubatietijd is veel korter (maximaal twee jaar) en het verloop van de ziekte is veel ernstiger. De ziekte is vrijwel zeker de menselijke vorm van BSE (gekkekoeienziekte) en de besmetting vindt plaats door het eten van besmet rundvlees. Het ontstaan van de ziekte is gebonden aan de hoeveelheid prionen die worden geconsumeerd. De pati\u00ebnten takelen geestelijk en lichamelijk af. Ze hebben allerlei neurologische afwijkingen en er ontstaan in het verloop van de ziekte uiteindelijk zoveel verlammingen dat de pati\u00ebnt komt te overlijden.",
            "cite_spans": [],
            "section": "Prionziekte, ziekte van Creutzfeldt-Jakob ::: Besmettelijke ziekten zonder orale verschijnselen",
            "ref_spans": []
        },
        {
            "text": "Extra hygi\u00ebnische maatregelen zijn noodzakelijk bij pati\u00ebnten die verdacht zijn voor een prionziekte of bij degenen bij wie reeds een prioneninfectie is vastgesteld. De prionen worden namelijk niet onschadelijk gemaakt door het standaard sterilisatieproces. In het algemeen wordt aanbevolen zo veel mogelijk disposables te gebruiken en die na de behandeling te verbranden. Als dat niet mogelijk is, verdient het aanbeveling de pati\u00ebnt te verwijzen naar een behandelcentrum waar men wel is ingericht op deze hygi\u00ebnische maatregelen.\n",
            "cite_spans": [],
            "section": "Prionziekte, ziekte van Creutzfeldt-Jakob ::: Besmettelijke ziekten zonder orale verschijnselen",
            "ref_spans": []
        }
    ],
    "ref_entries": {},
    "back_matter": [],
    "bib_entries": {
        "BIBREF0": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF1": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF2": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF3": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        }
    }
}