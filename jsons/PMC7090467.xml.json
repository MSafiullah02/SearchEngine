{
    "paper_id": "PMC7090467",
    "metadata": {
        "title": "Infectieziektebestrijding: jonge beroepsgroep in een robuuste organisatie",
        "authors": [
            {
                "first": "Hans",
                "middle": [],
                "last": "van den Kerkhof",
                "suffix": "",
                "email": "hans.van.den.kerkhof@hccnet.nl",
                "affiliation": {}
            },
            {
                "first": "Jim",
                "middle": [],
                "last": "van Steenbergen",
                "suffix": "",
                "email": null,
                "affiliation": {}
            }
        ]
    },
    "body_text": [
        {
            "text": "In 1992/1993 werd Nederland getroffen door de (voorlopig laatste?) polio-epidemie. Tijdens deze epidemie deed zich sterk het gemis gevoelen van een organisatie die in staat was om 63 GGD\u2019en eensgezind en in onderlinge samenhang een nationaal probleem aan te laten pakken. Daarom werd in 1994 de Landelijke Co\u00f6rdinatiestructuur Infectieziektebestrijding (LCI) gevormd om richtlijnen te ontwikkelen en te voorzien in co\u00f6rdinatie. Deze LCI is in 1995 gestart met een onafhankelijk bureau dat in 1999 ondergebracht is bij het Instituut GGD-Nederland. De co\u00f6rdinatiemethodiek van politieke besluitvorming in het zogenaamde Bestuurlijk AfstemmingsOverleg (BAO) op basis van een inhoudelijk advies dat wordt verzorgd door een Outbreak Management Team (OMT) wordt binnenkort gecodificeerd in de nieuwe Wet Publieke Gezondheid (Wpg).",
            "cite_spans": [],
            "section": "Naar landelijke co\u00f6rdinatie",
            "ref_spans": []
        },
        {
            "text": "De LCI is ingeschakeld bij veel dreigingen door infectieziekten (bv legionellose in Bovenkarspel;1 mazelen in de bible-belt;2 SARS,3 LGV,4 Qkoorts.5). In 2003 was er aviaire influenza N7H7 onder pluimvee waarbij ook een groot aantal humane infecties met het virus zijn beschreven.6 De bestrijding van deze epidemie vereiste een intensieve samenwerking tussen drie ministeries: VWS, LNV en BZK. De minister van VWS voelde zich in dat proces onvoldoende gesteund door de gedecentraliseerde bestrijdingsorganisatie (ondergebracht bij GGD\u2019en) en had behoefte aan een centrale infectieziekte autoriteit. Deze organisatie zou hem inhoudelijk moeten adviseren en ondersteunen, \u00e9n doorzettingsmacht hebben om de bestrijding met kracht te kunnen doorvoeren. Voortschrijdend inzicht deed hem beseffen dat de doorzettingsmacht aan de minister zelf behoort. Na consultatie van het veld werd in 2005 het Centrum Infectieziektebestrijding (CIb) gevormd en ondergebracht bij het RIVM. Prof. Dr. R.A. Coutinho werd als hoofd aangesteld van een organisatie die bestaat uit de laboratoria en afdelingen van het RIVM die op het terrein van infectieziekten werkzaam zijn, aangevuld met de LCI (overgekomen vanuit GGD-Nederland) en beleidsfuncties van VWS.",
            "cite_spans": [],
            "section": "Naar landelijke co\u00f6rdinatie",
            "ref_spans": []
        },
        {
            "text": "Het ontwikkelingsproces van de organisatie van de infectieziektebestrijding is nog steeds gaande. Een belangrijk aspect is de relatie van de centrale regie met de regionale GGD\u2019en en medisch-microbiologische streeklaboratoria, die samen de bestrijding uitvoeren. Om de intensieve samenwerking te faciliteren is een project gestart waarbij er 7 regionaal consulenten arts infectieziektebestrijding (\u201cRAC\u201d) zijn aangesteld, evenals 7 consulenten medische microbiologie (\u201cCOM\u201d). Tegelijkertijd is er vanuit centraal budget beschikbaar gekomen dat regionale GGD\u2019en beter dan voorheen in staat stelt om diagnostiek in het kader van de openbare gezondheidszorg te verrichten (diagnostiek niet in het directe belang van de individuele pati\u00ebnt) en dat kleine projecten ter versterking van de zorg door GGD\u2019en mogelijk maakt (nieuwe werkwijzen, evaluaties en kleinschalig onderzoek).",
            "cite_spans": [],
            "section": "Voortgaande (re)organisatie",
            "ref_spans": []
        },
        {
            "text": "De (re)organisatie van de infectieziektebestrijding nadert op deze wijze haar voltooiing: een opbouw volgens het zogenaamde 1-1-5-25 model. Daarbij is de minister (1) verantwoordelijk voor de (inter)nationale aspecten van de bestrijding en kan hij daarin, bijgestaan door het CIb (1), ook de leiding nemen, hetgeen wordt vastgelegd in de WPG. De huidige 29 GGD\u2019en zullen congruent aan de veiligheidsregio\u2019s, worden teruggebracht tot 25, en deze GGD\u2019en werken regionaal samen in een vijftal samenwerkingsverbanden, daarin ondersteund door hun consulenten. Er zijn momenteel zeven samenwerkingsverbanden (zie figuur 1), maar de verwachting is dat de twee kleinste regio\u2019s (Utrecht en Limburg) zullen worden samengevoegd met een van hun buurregio\u2019s\n\n",
            "cite_spans": [],
            "section": "Voortgaande (re)organisatie",
            "ref_spans": []
        },
        {
            "text": "Op deze wijze is een wat onsamenhangende lappendeken vervangen door een stevige organisatie. Een centrale organisatie, nodig voor effectief opereren in (inter)nationaal verband, is gepaard aan de typisch Nederlandse, decentrale verantwoordelijkheid van gemeenten (het huis van Thorbecke), wat een goede samenwerking met lokale actoren in de bestrijding (GHOR, politie, brandweer, media) en met de curatieve sector moet garanderen.",
            "cite_spans": [],
            "section": "Voortgaande (re)organisatie",
            "ref_spans": []
        },
        {
            "text": "Infectieziektebestrijding is in Nederland een relatief jonge discipline. Er is in korte tijd een groot aantal richtlijnen ontwikkeld waarbij beschikbare internationale wetenschappelijke literatuur, ervaring en het gezonde verstand de belangrijkste leidraden waren. Veel interventies zijn echter wetenschappelijk mager onderbouwd en moeten nader onderzocht worden. De RGO heeft hieromtrent in 2002 reeds geadviseerd7,8 hetgeen heeft geresulteerd in de inrichting van academische werkplaatsen en een specifiek fonds bij ZonMw. Veel onderzoek richt zich nog steeds op de natuurwetenschappelijke kant van de problematiek. Voor de toekomst is het belangrijk meer te investeren in de gedragswetenschappelijke kant van interventies: waarom volgen burgers adviezen niet op, waarom doen de bestuurders anders dan geadviseerd, waarom volgen professionals richtlijnen niet op, hoe moeten deze anders gestructureerd, hoe organiseren we samenwerking tussen disciplines, hoe kan de acceptatie van interventies vergroot worden?",
            "cite_spans": [],
            "section": "Onderzoek en ontwikkeling",
            "ref_spans": []
        },
        {
            "text": "Naast formele wetenschap blijven het \u201cgezonde verstand\u201d en improvisatievermogen belangrijke wapens in het arsenaal van de bestrijder. De onvoorspelbaarheid van de problematiek en de nieuwe verrassingen vereisen een continue alertheid. Zij noodzaken een relatief snelle reactie, maar ook een systeem dat dit mogelijk maakt, inclusief een set goede afspraken en draaiboeken voor allerlei te voorziene maar ook onvoorziene situaties. Er is een tendens merkbaar om alle denkbare processen in uitgebreide draaiboeken, convenanten en andere afspraken vast te leggen en te oefenen. Dit lijkt niet effici\u00ebnt, omdat het veel onderhoud vergt en dreigt te verzanden in bureaucratie en overvolle boekenplanken waarin niemand de weg meer weet. Het is beter de basale processen als bron- en contactonderzoek, afzondering (quarantaine, isolatie), chemoprofylaxe en vaccinatie in samenhang met processen van partners in een algemeen (\u201dgeneriek\u201d) draaiboek vast te leggen. Dit is in ontwikkeling en kan een wildgroei aan onoverzichtelijke bergen papier voorkomen.",
            "cite_spans": [],
            "section": "Onderzoek en ontwikkeling",
            "ref_spans": []
        },
        {
            "text": "Infectieziektebestrijding kan je niet alleen, maar alleen in samenhang en samenwerking met anderen effectief organiseren: niet alleen met vertegenwoordigers uit de zorgsector (humaan en veterinair, kliniek, lab en farmacie) maar, omdat een epidemie een maatschappelijk verschijnsel is, ook met maatschappelijke organisaties zoals gemeenten, politie, media, religieuze vertegenwoordigers, hobbyclubs etc. Dat maakt het vak echt \u201cpublic health\u201d.9",
            "cite_spans": [],
            "section": "Samenwerken",
            "ref_spans": []
        },
        {
            "text": "Sinds 1999 maakt de beroepsvereniging van artsen infectieziektebestrijding als Sectie Openbare Gezondheidszorg deel uit van de Vereniging voor Infectieziekten (VIZ, http://www.infectieziekten.org). De positionering binnen de VIZ bevordert uitwisseling van kennis en ervaring met relevante klinische disciplines: gezamenlijke organisatie van congressen, multidisciplinaire deelname in onderzoeksprojecten, en, niet onbelangrijk: gewoon elkaar leren kennen.",
            "cite_spans": [],
            "section": "Samenwerken",
            "ref_spans": []
        },
        {
            "text": "Toch valt er nog een wereld te winnen. De samenwerking met bijvoorbeeld bedrijfsartsen is nog moeizaam. De kennis met betrekking tot infectieziekten is binnen de Arbozorg over het algemeen gering. De marktwerking binnen deze branche maakt aandacht voor dergelijke inhoudelijke specialistische problematiek moeilijk te mobiliseren.",
            "cite_spans": [],
            "section": "Samenwerken",
            "ref_spans": []
        },
        {
            "text": "Ook de samenwerking met diergeneeskundigen, niet alleen zij die institutioneel werkzaam zijn (bij de VWA (Voedsel en Waren Autoriteit) of de GD (Gezondheidsdienst voor dieren)) maar ook de lokale \u201cpracticus\u201d, behoeft meer aandacht. Om de samenwerking te versterken heeft de VWA een dierenarts naar het CIb gedetacheerd. Binnen het CIb werken meerdere dierenartsen samen met artsen, verpleegkundigen, epidemiologen, beleidsmedewerkers, voorlichters, bacteriologen en virologen. Men weet elkaar beter te vinden, maar nog niet alle barri\u00e8res zijn geslecht.",
            "cite_spans": [],
            "section": "Samenwerken",
            "ref_spans": []
        },
        {
            "text": "Het CIb stimuleert de samenwerking tussen GGD en laboratoria, niet alleen door de aanstelling van de eerder genoemde RAC en COM, maar ook door het opstellen van modelcontracten die de samenwerking tussen laboratorium en GGD structureren. Een complicerende factor blijkt de marktwerking in de zorg: enerzijds willen de parijen graag samenwerken, want het is inhoudelijk interessant en uitdagend, anderzijds blijkt het lastig om publiekrechtelijke organisaties als een GGD te laten samenwerken met ondernemingen die onder de tucht van de markt werken zoals dat nu geldt voor laboratoria. GGD\u2019en vragen van hen relatief veel aandacht en overleg, maar zijn slechts een kleine partij in termen van financi\u00eble omzet. GGD\u2019en zien zich door de krappe financiering van de soa-diagnostiek soms gedwongen de diagnostiek openbaar aan te besteden, en kunnen dan bij een ander laboratorium uitkomen dan het \u201ceigen\u201d lab waarmee ze een contract hebben. Deze problematiek is een serieuze bedreiging voor de samenwerking tussen laboratoria en GGD\u2019en.",
            "cite_spans": [],
            "section": "Samenwerken",
            "ref_spans": []
        },
        {
            "text": "Er zijn ongeveer 100 artsen en 150 verpleegkundigen werkzaam in de infectieziektebestrijding. Het betreft ongeveer 70% artsen M&G, 10% artsen profielopleiding en 20% basisartsen. Gezien de verdieping, verbreding en verwetenschappelijking van het vak, is een kleine parttime aanstelling geen acceptabele optie meer. De wetenschappelijke vereniging acht een 50% dienstverband een minimale omvang om aan de vereisten betreffende opleiding en ervaring te kunnen voldoen. Het takenpakket omvat ondermeer supervisie van de verpleegkundige activiteiten, adviseren van de burgemeester in tijden van crisis (met medeweging van de politieke context), outbreak onderzoek, en opzetten van surveillance systemen. Wil men het vak in zijn volle breedte kunnen uitoefenen dan is een afgeronde 4-jarige opleiding noodzakelijk. Om het beroep ook in de toekomst aantrekkelijk te houden is plaatsing in een breder carri\u00e8reperspectief belangrijk. Inschakeling van zowel arts als verpleegkundige in curatieve activiteiten in het kader van de soa- of tuberculosebestrijding biedt mogelijkheden in deze richting. De tuberculosebestrijding zal gezien de teruglopende incidentie de komende jaren onvermijdelijk veranderen. Curatie en diagnostiek zullen meer door medisch specialisten worden verzorgd. Er zal slechts een beperkt aantal specialistische centra nodig blijven met taken in de openbare gezondheidszorg. In de andere GGD\u2019en zullen artsen en verpleegkundigen van de algemene infectieziektebestrijding de routinebehandelingen en bron- en contactopsporing verzorgen, daarin gecoacht door de grote centra.",
            "cite_spans": [],
            "section": "Toekomst",
            "ref_spans": []
        },
        {
            "text": "Het curriculum van de arts infectieziektebestrijding is de afgelopen jaren geheel vernieuwd, daarbij zijn competenties gedefinieerd (Canmed systematiek) en is er een goed gestructureerde praktijkopleiding opgezet. Voor de verpleegkundigen moet een dergelijke kwaliteitsslag nog worden gemaakt.",
            "cite_spans": [],
            "section": "Toekomst",
            "ref_spans": []
        },
        {
            "text": "Het capaciteitsorgaan is momenteel bezig met een capaciteitsplan voor de medische vervolgopleidingen infectieziektebestrijding. Daarin zijn verschillende organisatieprincipes van de bestrijding doorgerekend; in bijna alle scenario\u2019s zal een landelijke capaciteit van een kleine 100 specialisten noodzakelijk blijven.",
            "cite_spans": [],
            "section": "Toekomst",
            "ref_spans": []
        },
        {
            "text": "In de te voorziene toekomst zal nog enige schaalvergroting optreden: reductie van de huidige 30 naar 25 GGD\u2019en; de zeven samenwerkingsregio\u2019s zullen worden teruggebracht tot vijf. Een verdere schaalvergroting is niet gewenst. Kennis van het regionale netwerk en persoonlijke contacten met relevante actoren in de bestrijding versoepelen de samenwerking in tijden van crisis. De menselijke maat blijft belangrijk en is een vereiste om het vak op verantwoorde wijze uit te voeren. Deze maat dreigt in grote GGD\u2019en met een verzorgingsgebied boven de miljoen inwoners te worden overschreden.",
            "cite_spans": [],
            "section": "Toekomst",
            "ref_spans": []
        },
        {
            "text": "Ten slotte, Nederland is geen epidemiologisch eiland, dus de internationale samenwerking met het ECDC en de WHO en in grensgebieden met de regionale buren, zal meer aandacht krijgen. De mate en snelheid van vervoer van mensen, dieren, voedsel en goederen is zo gigantisch toegenomen dat bij infectieziekten overduidelijk is dat we in het tijdperk van het Global Village leven: de incuberende Vietnamese zakenman die gisteren nog thuis zat, is morgen op het hoofdkwartier van zijn bedrijf in Amsterdam, de gecontamineerde sla of framboos die gisteren in Ethiopi\u00eb of Polen is geoogst, ligt morgen op uw bord, en wij exporteren bij iedere epidemie van mazelen en rodehond naar Canada. We leven in Nederland in een uitzonderlijk welvarend, schoon en gezond deel van de wereld, met overeenkomstig weinig grote infectieziekteproblemen, maar de dreigingen zullen niet verdwijnen en vereisen een solide, flexibel bestrijdingsapparaat waar we in 2008 een aardig eind mee op streek zijn. Blijvende aandacht van de overheid is vereist om te garanderen dat zij haar verplichtingen ten opzichte van de bevolking, ook in internationaal verband, kan blijven voldoen.",
            "cite_spans": [],
            "section": "Toekomst",
            "ref_spans": []
        }
    ],
    "ref_entries": {},
    "back_matter": [],
    "bib_entries": {
        "BIBREF0": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF1": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF2": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF3": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF4": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF5": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF6": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF7": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF8": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        }
    }
}