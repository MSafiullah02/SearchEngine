{
    "paper_id": "fc4c182fbea9a5a6e07dfe776c14e37b2d77a6c3",
    "metadata": {
        "title": "",
        "authors": []
    },
    "abstract": [
        {
            "text": "Infecties met gekapselde bacteri\u00ebn kunnen bij pati\u00ebnten met asplenie in korte tijd leiden tot een ernstige sepsis met multiorgaanfalen. Dit syndroom wordt post-splenectomiesepsis genoemd. Onschuldig contact met dieren kan de aanleiding voor zo'n infectie zijn, maar wordt anamnestisch vaak niet gemeld. Daardoor kan het lang duren voordat de juiste behandeling wordt ingesteld, zoals blijkt uit de volgende ziektegeschiedenis. Pati\u00ebnten met asplenie moeten dus voorgelicht worden over het risico van contact met huisdieren.",
            "cite_spans": [],
            "ref_spans": [],
            "section": "Abstract"
        },
        {
            "text": "Pati\u00ebnt, een 64-jarige man, werd door de huisarts verwezen naar de Spoedeisende Hulp (SEH) wegens algehele malaise, tachypneu en hoge koorts (tot 40\u00b0C) met koude rillingen. De voorgeschiedenis vermeldde diabetes mellitus type 2 en een splenectomie op 16-jarige leeftijd na een ongeval. Bij binnenkomst zagen we een zieke, tachypno\u00efsche en onrustige man. De anamnese en heteroanamnese leverden geen aanwijzingen voor een oorzaak op. De bloeddruk was 70/40 mmHg, de polsfrequentie 120 slagen/min regulair en equaal, de ademhalingsfrequentie 30/min en zijn lichaamstemperatuur 39,6\u00b0C. Zijn extremiteiten waren perifeer warm met een intacte capillaire 'refill', maar de linker oorschelp was blauw verkleurd. Pati\u00ebnt was niet nekstijf. Bloedonderzoek gaf afwijkende uitslagen, die vermeld staan in tabel 1. Onder vermoeden van een ernstige sepsis door een onbekende bron werd pati\u00ebnt opgenomen op de Intensive Care (IC) voor resuscitatie en begonnen wij direct met intraveneuze toediening van cefotaxim en gentamicine om brede antibiotische dekking te geven. Ondanks ruime volumeresuscitatie en bloeddrukverhogende behande-",
            "cite_spans": [],
            "ref_spans": [],
            "section": "Abstract"
        },
        {
            "text": "De milt speelt een belangrijke rol in de afweer tegen infecties. Bij pati\u00ebnten zonder milt of met een functionele asplenie kunnen bacteri\u00ebn met een kapsel zich ongestoord vermenigvuldigen, met een infectie als gevolg. Dergelijke infecties kunnen zich binnen uren tot dagen ontwikkelen tot een ernstige sepsis met multiorgaanfalen en sterfte. In deze klinische les schetsen wij het risico op infecties voor de asplene pati\u00ebnt bij contact met huisdieren en de maatregelen om deze infecties te voork\u00f3men.",
            "cite_spans": [],
            "ref_spans": [],
            "section": "Abstract"
        },
        {
            "text": "Ziekenhuis Gelderse Vallei, Ede.",
            "cite_spans": [],
            "ref_spans": [],
            "section": "Abstract"
        }
    ],
    "body_text": [
        {
            "text": "ling met noradrenaline i.v. ontwikkelde pati\u00ebnt een progressieve septische shock met respiratoire uitputting, waarvoor hij 2 h na opname op de IC werd ge\u00efntubeerd. Aanvullende diagnostiek, waaronder CT van het cerebrum, de thorax en het abdomen en een liquorpunctie, gaf geen aanwijzingen voor de infectiebron. Bij herhaling van de heteroanamnese bleek dat pati\u00ebnt 3 dagen eerder een kleine schram op zijn onderarm had opgelopen tijdens contact met een hond (figuur 1a). Aan-vankelijk had hij hier geen last van gehad. De avond v\u00f3\u00f3r opname had hij echter klachten gekregen van algehele malaise met koorts en koude rillingen, waarop hij geen actie had ondernomen. Op basis van deze nieuwe informatie stelden wij de waarschijnlijkheidsdiagnose 'Capnocytophaga canimorsus-infectie' en zetten wij de antibiotica om naar amoxicilline/clavulaanzuur. Ondanks de antibiotica en orgaanondersteunende behandeling verslechterde de toestand van pati\u00ebnt. Vanwege acute nierinsuffici\u00ebntie met het uitblijven van urineproductie begonnen wij met continue veno-veneuze hemofiltratie. Binnen enkele uren ontstonden purpura vanaf de acra tot over het gehele lichaam door microtrombi op basis van diffuse intravasale stolling (DIS) (figuur 1b). Hierbij traden ook orofaryngeale bloedingen op. Ondanks maximale ondersteuning verslechterde het klinisch beeld in snel tempo en overleed pati\u00ebnt binnen 14 h na opname aan een fulminante sepsis met multiorgaanfalen. De volgende dag was het grampreparaat van de bloedkweken die op de SEH waren afgenomen, positief. Het duurde nog 12 dagen voordat de bacterie kon worden gedetermineerd als C. canimorsus. De trage groei is kenmerkend voor deze bacterie. Uit de resistentiebepaling bleek dat deze goed gevoelig was voor amoxicilline/clavulaanzuur en cefotaxim, maar ongevoelig voor gentamicine. Infectie met C. canimorsus ontstaat binnen 1-3 dagen na de besmetting. Het ziektebeeld uit zich als een systemische ziekte met griepachtige klachten van algehele malaise, spierpijn, hoofdpijn, koorts, gastro-intestinale symptomen of dyspneu. Bij progressie van het beeld ontstaat een ernstige sepsis met multiorgaanfalen, waaronder cardiovasculaire shock met lactaatacidose, respiratoire insuffici\u00ebntie, nierinsuffici\u00ebntie, leverenzymstoornissen en DIS. DIS kan zich uiten in gegeneraliseerde huidafwijkingen zoals purpura, petechi\u00ebn, purpura fulminans en zelfs gangreen. Purpura fulminans wordt waarschijnlijk veroorzaakt door een combinatie van intravasculaire trombose en een hemorragische infarcering van de huid die snel progressief kan zijn. Dit onderdeel van het DIS-proces deed zich ook voor bij onze pati\u00ebnt (figuur 2).",
            "cite_spans": [],
            "ref_spans": [],
            "section": ""
        },
        {
            "text": "Gekapselde bacteri\u00ebn, zoals Streptococcus pneumoniae, Haemophilus influenzae type Benmeningokokken, worden door de milt weggevangen uit de bloedbaan en aan het immuunsysteem gepresenteerd. Deze bacteri\u00ebn kunnen bij pati\u00ebnten zonder milt een post-splenectomiesepsis veroorzaken. Ook andere organismen zijn daartoe in staat, bijvoorbeeld Plasmodium falciparum bij reizigers naar de tropen en commensale bacteri\u00ebn uit de orofarynx van honden en katten. Onschuldig ogende verwondingen die zijn veroorzaakt door huisdieren, kunnen overdracht van C. canimorsus bewerkstellingen en kunnen leiden tot een ernstige post-splenectomiesepsis met hoge mortaliteit. 2 Afwezigheid van een functionele milt betekent dat er een stoornis in de afweer is. Het aantal IgM-producerende B-cellen daalt en filtering van niet-geopsoniseerde -voornamelijk gekapselde -bacteri\u00ebn is niet langer mogelijk. Het risico op een post-splenectomiesepsis blijft levenslang aanwezig, maar is in de eerste 2 jaar na splenectomie het grootst. Bij onze pati\u00ebnt ontstond deze fulminante sepsis meer dan 40 jaar na resectie van zijn milt.",
            "cite_spans": [
                {
                    "start": 652,
                    "end": 653,
                    "text": "2",
                    "ref_id": "BIBREF3"
                }
            ],
            "ref_spans": [],
            "section": "asplenie en post-splenectomiesepsis"
        },
        {
            "text": "FiGUUr 2 foto van een pati\u00ebnt met asplenie die een fulminante sepsis met diffuse intravasale stolling ontwikkelde. Er is beginnende necrose in het gelaat op basis van microtrombi. (afgedrukt met toestemming van de belanghebbende).",
            "cite_spans": [],
            "ref_spans": [],
            "section": "asplenie en post-splenectomiesepsis"
        },
        {
            "text": "Er zijn 3 groepen pati\u00ebnten bij wie aan dit verhoogde risico moet worden gedacht. Ten eerste zijn er pati\u00ebnten bij wie een splenectomie is verricht, bijvoorbeeld na een trauma of vanwege een hematologische ziekte. Tegenwoordig worden per jaar ongeveer 1000 splenectomie\u00ebn verricht in Nederland. 3 Ten tweede zijn er pati\u00ebnten met congenitale asplenie, maar deze aandoening is zeldzaam. Ten slotte kan de milt bij pati\u00ebnten wel aanwezig zijn maar onvoldoende functioneren. Functionele asplenie kan diverse oorzaken hebben (tabel 2).",
            "cite_spans": [
                {
                    "start": 295,
                    "end": 296,
                    "text": "3",
                    "ref_id": "BIBREF4"
                }
            ],
            "ref_spans": [],
            "section": "asplenie en post-splenectomiesepsis"
        },
        {
            "text": "De jaarlijkse incidentie van post-splenectomiesepsis is 2-5 per 1000 asplene pati\u00ebnten. Voor pati\u00ebnten zonder milt worden dan ook preventieve maatregelen aanbevolen om deze infecties te voorkomen. Deze maatregelen staan beschreven in de 'Richtlijn voor preventie van infecties bij mensen met (functionele) hypo-en asplenie' van de Landelijke Co\u00f6rdinatie Infectiebestrijding. 4 De preventie bestaat uit vaccinaties tegen gekapselde bacteri\u00ebn, leefstijladviezen, en voorlichting aan de patient over infecties en het gebruik van profylactische of empirische antibiotica bij koorts of na contact met huisdieren. Ook dienen pati\u00ebnten voorgelicht te worden over het risico van reizen naar de tropen. We hebben de indruk dat zowel artsen als pati\u00ebnten onvoldoende op de hoogte zijn van de preventieve maatregelen die getroffen moeten worden na een splenectomie of bij een functionele asplenie, en literatuur bevestigt dit. 5, 6 vaccinatie Om de vorming van beschermde antistoffen te bevorderen hebben pati\u00ebnten met asplenie vaccinaties nodig (tabel 3). Er is een indicatie voor een eenmalige vaccinatie tegen H. influenzae type b en meningokokken groep C. Tevens is er een indicatie voor de jaarlijkse griepprik. Daarnaast is voor bescherming tegen een pneumokokkeninfectie 3 maal toediening van een pneumokokkenvaccin nodig. Als eerste wordt het pneumokokken-conjugaatvaccin (PCV-13) gegeven. Bij voorkeur wordt 2 maanden later het pneumokokken-polysacharidevaccin (PPV-23) gegeven. proFylaxe Naast deze vaccinaties adviseert de richtlijn in de eerste 2 jaar na een splenectomie profylactisch feneticilline te nemen vanwege een verhoogd risico op een infectie. Dit is gebaseerd op de mening van experts ('expert opinion'). Onzes inziens wordt de pati\u00ebnt bij langdurig gebruik van dit antibioticum blootgesteld aan het risico op bijwerkingen. Het is onduidelijk of dit opweegt tegen het risico op een infectie. Verder zal het gebruik van feneticilline gedurende 2 jaar het microbioom verstoren, wat mogelijk het uitselecteren van resistente bacteriestammen tot gevolg heeft. Hierdoor kan de profylaxe na enige tijd niet meer werkzaam zijn en zullen er voor de therapie breder werkzame antibiotica nodig zijn. Naar onze mening is het rationeler om deze pati\u00ebnten alleen bij koorts profylactisch antibiotica te laten nemen. Dat is niet alleen in het belang van de individuele pati\u00ebnt, maar ook van de algemene populatie. Voor deze vorm van profylaxe moet de pati\u00ebnt wel goed ge\u00efnstrueerd zijn.",
            "cite_spans": [
                {
                    "start": 375,
                    "end": 376,
                    "text": "4",
                    "ref_id": "BIBREF5"
                },
                {
                    "start": 916,
                    "end": 918,
                    "text": "5,",
                    "ref_id": "BIBREF6"
                },
                {
                    "start": 919,
                    "end": 920,
                    "text": "6",
                    "ref_id": "BIBREF7"
                }
            ],
            "ref_spans": [],
            "section": "preventie"
        },
        {
            "text": "Pati\u00ebnten zonder milt of met functionele asplenie dienen na een honden-of kattenbeet direct antibiotica in te nemen. Geadviseerd wordt amoxicilline/clavulaanzuur te geven, en aan pati\u00ebnten met een penicilline-allergie clindamycine.",
            "cite_spans": [],
            "ref_spans": [],
            "section": "honden-en kattenBeten"
        },
        {
            "text": "Bij een honden-of kattenbeet worden micro-organismen uit de orale holte van het dier overgedragen naar de mens. deze niet in aanraking komen met een huisdier. Bij minimale verwonding moet de pati\u00ebnt direct antibiotica innemen en contact met een arts zoeken.",
            "cite_spans": [],
            "ref_spans": [],
            "section": "honden-en kattenBeten"
        },
        {
            "text": "Dames en Heren, deze casus toont hoe belangrijk het is pati\u00ebnten met asplenie in de huisartsenpraktijk actief op te sporen en advies te geven over preventieve zorg, gezien het risico van infecties. Wanneer een asplene pati\u00ebnt met koorts bij de arts komt, moet deze alert zijn op mogelijk contact met dieren en daarnaar vragen. Minimaal contact met dieren kan al leiden tot overdracht van microorganismen. Bij asplene pati\u00ebnten kan een infectie met deze micro-organismen leiden tot een fulminante postsplenectomiesepsis.",
            "cite_spans": [],
            "ref_spans": [],
            "section": "honden-en kattenBeten"
        },
        {
            "text": "Deze casus illustreert ook het belang van adequate voorlichting. Pati\u00ebnten met asplenie dienen na verwonding door een hond of kat of bij koorts direct antibiotica in te nemen en contact op te nemen met een arts. Pati\u00ebnten behoren deze antibiotica dus te allen tijde bij zich te dragen, omdat tijdige behandeling een fatale afloop kan voork\u00f3men.",
            "cite_spans": [],
            "ref_spans": [],
            "section": "honden-en kattenBeten"
        }
    ],
    "bib_entries": {
        "BIBREF0": {
            "ref_id": "b0",
            "title": "Belangenconflict en financi\u00eble ondersteuning: geen gemeld",
            "authors": [],
            "year": 2016,
            "venue": "",
            "volume": "11",
            "issn": "",
            "pages": "",
            "other_ids": {}
        },
        "BIBREF2": {
            "ref_id": "b2",
            "title": "De aanwezigheid van Capnocytophaga canimorsus en Capnocytophaga cynodegmi bij gezelschapsdieren in Nederland",
            "authors": [
                {
                    "first": "L",
                    "middle": [],
                    "last": "Lipman",
                    "suffix": ""
                },
                {
                    "first": "N",
                    "middle": [],
                    "last": "Tienhoven",
                    "suffix": ""
                },
                {
                    "first": "W",
                    "middle": [],
                    "last": "Gaastr",
                    "suffix": ""
                }
            ],
            "year": 2011,
            "venue": "Tijdschr Diergeneeskd",
            "volume": "136",
            "issn": "",
            "pages": "490--492",
            "other_ids": {}
        },
        "BIBREF3": {
            "ref_id": "b3",
            "title": "Capnocytophaga canimorsus infections in human: review of the literature and cases report",
            "authors": [
                {
                    "first": "C",
                    "middle": [],
                    "last": "Lion",
                    "suffix": ""
                },
                {
                    "first": "F",
                    "middle": [],
                    "last": "Escande",
                    "suffix": ""
                },
                {
                    "first": "J",
                    "middle": [
                        "C"
                    ],
                    "last": "Burdin",
                    "suffix": ""
                }
            ],
            "year": 1996,
            "venue": "Eur J Epidemiol",
            "volume": "12",
            "issn": "",
            "pages": "521--554",
            "other_ids": {}
        },
        "BIBREF4": {
            "ref_id": "b4",
            "title": "Voork\u00f3men van ernstige infecties bij pati\u00ebnten met hypo-of asplenie",
            "authors": [
                {
                    "first": "A",
                    "middle": [
                        "J"
                    ],
                    "last": "Lammers",
                    "suffix": ""
                },
                {
                    "first": "Nat",
                    "middle": [],
                    "last": "Van Der Maas",
                    "suffix": ""
                },
                {
                    "first": "Ejg",
                    "middle": [],
                    "last": "Peters",
                    "suffix": ""
                },
                {
                    "first": "A",
                    "middle": [],
                    "last": "Meerveld-Eggink",
                    "suffix": ""
                },
                {
                    "first": "Eam",
                    "middle": [],
                    "last": "Sanders",
                    "suffix": ""
                },
                {
                    "first": "F",
                    "middle": [
                        "P"
                    ],
                    "last": "Kroon",
                    "suffix": ""
                }
            ],
            "year": 2012,
            "venue": "Ned Tijdschr Geneeskd",
            "volume": "156",
            "issn": "",
            "pages": "",
            "other_ids": {}
        },
        "BIBREF5": {
            "ref_id": "b5",
            "title": "Richtlijn voor preventie van infecties bij mensen met (functionele) hypoen asplenie",
            "authors": [],
            "year": 2012,
            "venue": "",
            "volume": "",
            "issn": "",
            "pages": "",
            "other_ids": {}
        },
        "BIBREF6": {
            "ref_id": "b6",
            "title": "Management of post-splenectomy patients in the Netherlands",
            "authors": [
                {
                    "first": "A",
                    "middle": [
                        "J"
                    ],
                    "last": "Lammers",
                    "suffix": ""
                },
                {
                    "first": "D",
                    "middle": [],
                    "last": "Veninga",
                    "suffix": ""
                },
                {
                    "first": "M",
                    "middle": [
                        "J"
                    ],
                    "last": "Lombarts",
                    "suffix": ""
                },
                {
                    "first": "J",
                    "middle": [
                        "B"
                    ],
                    "last": "Hoekstra",
                    "suffix": ""
                },
                {
                    "first": "P",
                    "middle": [],
                    "last": "Speelman",
                    "suffix": ""
                }
            ],
            "year": 2010,
            "venue": "Eur J Clin Microbiol Infect Dis",
            "volume": "29",
            "issn": "",
            "pages": "399--405",
            "other_ids": {}
        },
        "BIBREF7": {
            "ref_id": "b7",
            "title": "Postsplenectomy infection -strategies for prevention in general practice",
            "authors": [
                {
                    "first": "P",
                    "middle": [],
                    "last": "Jones",
                    "suffix": ""
                },
                {
                    "first": "K",
                    "middle": [],
                    "last": "Leder",
                    "suffix": ""
                },
                {
                    "first": "I",
                    "middle": [],
                    "last": "Woolley",
                    "suffix": ""
                },
                {
                    "first": "P",
                    "middle": [],
                    "last": "Cameron",
                    "suffix": ""
                },
                {
                    "first": "A",
                    "middle": [],
                    "last": "Cheng",
                    "suffix": ""
                },
                {
                    "first": "D",
                    "middle": [],
                    "last": "Speelman",
                    "suffix": ""
                }
            ],
            "year": null,
            "venue": "",
            "volume": "",
            "issn": "",
            "pages": "",
            "other_ids": {}
        },
        "BIBREF9": {
            "ref_id": "b9",
            "title": "Preserved antibody levels and loss of memory B cells against pneumococcus and tetanus after splenectomy: tailoring better vaccination strategies",
            "authors": [
                {
                    "first": "M",
                    "middle": [
                        "M"
                    ],
                    "last": "Rosado",
                    "suffix": ""
                },
                {
                    "first": "F",
                    "middle": [],
                    "last": "Gesualdo",
                    "suffix": ""
                },
                {
                    "first": "V",
                    "middle": [],
                    "last": "Marcellini",
                    "suffix": ""
                }
            ],
            "year": 2013,
            "venue": "Eur J Immunol",
            "volume": "43",
            "issn": "",
            "pages": "2659--70",
            "other_ids": {}
        }
    },
    "ref_entries": {
        "FIGREF0": {
            "text": "foto's van een pati\u00ebnt met asplenie die een fulminante sepsis ontwikkelde na infectie met een gramnegatieve bacterie. (a) De porte d'entr\u00e9e was een kleine excoriatie door vriendelijk contact met een hond (omcirkelde plaats); (b) gegeneraliseerde purpura op basis van microtrombi bij diffuse intravasale stolling. (afgedrukt met toestemming van de belanghebbende).",
            "latex": null,
            "type": "figure"
        },
        "FIGREF1": {
            "text": "Pati\u00ebnten zonder milt of met functionele asplenie lopen risico op een ernstige sepsis met multiorgaanfalen bij een infectie met gekapselde bacteri\u00ebn. \u2022 Er is een richtlijn voor de preventie van infecties bij mensen met hypo-en asplenie. \u2022 De risico's van asplenie en de maatregelen ter preventie van een post-splenectomiesepsis zijn onvoldoende bekend bij artsen en pati\u00ebnten \u2022 Pati\u00ebnten zonder milt of met functionele asplenie dienen na verwonding door een dier direct antibiotica in te nemen en een arts te bezoeken. \u2022 In de anamnese van een pati\u00ebnt met asplenie moet gevraagd worden naar contact met dieren in welke vorm dan ook. \u2022 Iedere huisarts zou in kaart moeten brengen welke pati\u00ebnten in de praktijk asplenie hebben.",
            "latex": null,
            "type": "figure"
        },
        "TABREF1": {
            "text": "taBel 2 aandoeningen die gepaard kunnen gaan met hyposplenie of functionele asplenie (eerder gepubliceerd in het NTvG)3",
            "latex": null,
            "type": "table"
        },
        "TABREF2": {
            "text": "Het verstrekken van goede voorlichting aan de pati\u00ebnt is even belangrijk als vaccinatie en het toedienen van antibiotica. Alle pati\u00ebnten zonder milt of met een functionele asplenie dienen goed op de hoogte te zijn van de infectierisico's die ze lopen. Bij pati\u00ebnten met een splenectomie in het verre verleden, zoals onze pati\u00ebnt, bestaat de kans dat ze onvoldoende op de hoogte zijn. Pati\u00ebnten zonder milt of met functionele asplenie dienen het advies te krijgen om bij koorts direct te beginnen met antibiotica en een arts te bezoeken. Daarnaast dienen zij op de hoogte te zijn van het risico van reizen naar tropische landen waar P. falciparum voorkomt, dat post-splenectomiesepsis kan veroorzaken. Ook het risico van huisdiercontact verdient de aandacht in de spreekkamer: u dient de pati\u00ebnt in te lichten over het risico op een postsplenectomiesepsis na een huidlaesie door huisdiercontact. Asplene pati\u00ebnten moeten voorzichtig omgaan met huisdieren en een huidlaesie door het huisdier proberen te voork\u00f3men. Als de pati\u00ebnt al een huidlaesie heeft, mag",
            "latex": null,
            "type": "table"
        }
    },
    "back_matter": []
}