{
    "paper_id": "PMC7121536",
    "metadata": {
        "title": "Transfusiebeleid",
        "authors": [
            {
                "first": "P.",
                "middle": [
                    "J."
                ],
                "last": "Hennis",
                "suffix": "",
                "email": null,
                "affiliation": {}
            },
            {
                "first": "J.",
                "middle": [
                    "A."
                ],
                "last": "Leusink",
                "suffix": "",
                "email": null,
                "affiliation": {}
            },
            {
                "first": "J.",
                "middle": [
                    "T.",
                    "A."
                ],
                "last": "Knape",
                "suffix": "",
                "email": null,
                "affiliation": {}
            }
        ]
    },
    "body_text": [
        {
            "text": "Anesthesiologen en hematologen zijn in Nederland de grootste voorschrijvers van bloedproducten. Omdat het inzicht in de veiligheid en de indicaties voor bloedproducten de laatste jaren sterk is gewijzigd en omdat er nog steeds grote verschillen in voorschrijfgedrag bestaan tussen artsen en tussen ziekenhuizen, is het belangrijk om dit voorschrijfgedrag te harmoniseren. Up-to-date kennis over de ontwikkelingen in de transfusiegeneeskunde is daarom belangrijk.",
            "cite_spans": [],
            "section": "Inleiding",
            "ref_spans": []
        },
        {
            "text": "Het AB0-bloedgroepensysteem is het belangrijkste systeem dat ernstige tot fatale transfusiereacties kan veroorzaken. Bij het testen wordt zowel gezocht naar antigenen op de erytrocyt als op de aanwezigheid van ABO-antistoffen in het plasma in twee afzonderlijk afgenomen bloedmonsters, om de kans op administratieve fouten te verminderen.",
            "cite_spans": [],
            "section": "Bloedgroepsystemen ::: Bloedgroepbepaling",
            "ref_spans": []
        },
        {
            "text": "Na het AB0-systeem is het resussysteem een belangrijk bloedgroepensysteem dat ernstige transfusiereacties kan veroorzaken. Een bijzondere omstandigheid is dat tijdens een zwangerschap immunisatie van de moeder kan optreden door erytrocyten van de foetus die in de moederlijke circulatie doordringen. De antistoffen die de moeder maakt, kunnen via de placenta schade berokkenen aan het kind. Dit is de reden dat direct na de bevalling anti-D-globuline profylactisch wordt toegediend aan resusnegatieve vrouwen die zijn bevallen van een resuspositief kind. Ten slotte onderscheidt men bloedgroepensystemen die zelden aanleiding geven tot transfusiereacties, namelijk de Kell-, Duffy-, Kidd-, Lewis-, P-, MNS-, Lutheran- en I-systemen.",
            "cite_spans": [],
            "section": "Bloedgroepsystemen ::: Bloedgroepbepaling",
            "ref_spans": []
        },
        {
            "text": "Voor elke toediening van bloedproducten moet het bloed van de ontvanger worden getest op irregulaire antistoffen om reacties te voorkomen. Transfusieproducten kunnen veilig aan pati\u00ebnten worden toegediend zonder een kruisproef te verrichten, wanneer zekerheid is verkregen over de AB0- en resusbloedgroepen en indien irreguliere antistoffen zijn uitgesloten (type en screenmethode).",
            "cite_spans": [],
            "section": "Antistofscreening ::: Bloedgroepbepaling",
            "ref_spans": []
        },
        {
            "text": "Koorts, koude rilling, jeuk, kortademigheid en hypotensie zijn symptomen die moeten doen denken aan een transfusiereactie, vooral wanneer zij vroeg na het begin van de toediening van een transfusieproduct optreden. Daarom dient de pati\u00ebnt in de eerste 15 minuten na aanvang van een transfusie te worden geobserveerd. Wanneer een pati\u00ebnt onder algehele anesthesie is, kunnen de symptomen geringer zijn; extra oplettendheid is in die situatie geboden. Indien er verdenking bestaat op een transfusiereactie, dient de transfusie onmiddellijk te worden gestopt. Het infuussysteem moet in situ blijven voor de behandeling van de reactie. Transfusiereacties moeten direct worden gemeld aan de behandelend arts, de eventuele hemovigilantiedeskundige, de bloedbank, Sanguin en de stichting Transfusie Reacties In Pati\u00ebnten (TRIP). De Commissie Bloedtransfusie in een ziekenhuis dient voor een checklist te zorgen waarmee transfusiereacties nauwkeurig kunnen worden vastgesteld en gedocumenteerd.",
            "cite_spans": [],
            "section": "Signalering en procedure ::: Vroege transfusiereacties en complicaties van transfusies ::: Bloedproducten",
            "ref_spans": []
        },
        {
            "text": "Bacteri\u00eble contaminatie van transfusieproducten komt voor bij ongeveer 1:400 gevallen. Bij producten waarbij materiaal van donoren wordt \u2018gepoold\u2019, zoals plasma, loopt de kans zelfs op tot 1:50. Het uitsluiten van een bacteri\u00eble contaminatie van trombocytenconcentraat is tegenwoordig routine. Het lastige in de differentiaaldiagnose is dat de symptomatologie sterk overeenkomt met die van een acute transfusiereactie. Daarom moet bij symptomen van een transfusiereactie ook altijd een bloedmonster bacterieel worden gekweekt.",
            "cite_spans": [],
            "section": "Bacteri\u00eble contaminatie ::: Acute hemolyse, NHTR, TRALI, TA-GVHD ::: Vroege transfusiereacties en complicaties van transfusies ::: Bloedproducten",
            "ref_spans": []
        },
        {
            "text": "Acuut longoedeem door acuut hartfalen is het kenmerkende symptoom van volumeoverbelasting en wordt gezien enkele uren na een snelle infusie bij kinderen en ouderen. Cyanose, tachycardie en oedemen aan benen en enkels kunnen eveneens optreden.",
            "cite_spans": [],
            "section": "Volumeoverbelasting ::: Acute hemolyse, NHTR, TRALI, TA-GVHD ::: Vroege transfusiereacties en complicaties van transfusies ::: Bloedproducten",
            "ref_spans": []
        },
        {
            "text": "Deze kunnen zich zeer snel na het starten van een transfusie ontwikkelen in de vorm van hypotensie, dyspnoe, glottisoedeem en shock. Vermoedelijk spelen IgA-antistoffen een rol.",
            "cite_spans": [],
            "section": "Anafylactische transfusiereacties ::: Acute hemolyse, NHTR, TRALI, TA-GVHD ::: Vroege transfusiereacties en complicaties van transfusies ::: Bloedproducten",
            "ref_spans": []
        },
        {
            "text": "Enkele dagen na een transfusie met erytrocyten of trombocyten kan een ziektebeeld optreden, dat gekenmerkt wordt door een ernstige voorbijgaan de trombocytopenische purpura. Het mechanisme van dit zeldzame ziektebeeld is onduidelijk. Om verwarring met andere oorzaken van trombocytopenie te voorkomen is laboratoriumonderzoek naar HPA-antistoffen (human platelet antigenantistoffen) noodzakelijk; tevens dient een HPA-typering plaats te vinden. Vaak blijkt het antigeen waartegen de antistoffen zijn gericht niet aantoonbaar. De pati\u00ebnt dient te worden behandeld met hoge doses immunoglobuline. De mortaliteit is aanzienlijk (6%) vooral door hersenbloedingen.",
            "cite_spans": [],
            "section": "Purpura ::: Late en subklinische complicaties van transfusiereacties ::: Bloedproducten",
            "ref_spans": []
        },
        {
            "text": "Ook al is een transfusie succesvol en zonder complicaties verlopen, toch dient rekening te worden gehouden met het feit dat frequent (tot bij 10% van getransfundeerden!) antistoffen tegen de toegediende erytrocyten worden ontwikkeld. Ook al zijn deze antistoffen in de loop van de tijd niet meer aantoonbaar, toch kunnen bij een volgende transfusie, waarbij de erytrocyten het betreffende antigeen bezitten, snel grote hoeveelheden antistoffen worden gevormd, waardoor alsnog relevante hemolyse kan plaatsvinden. Informatie over de transfusievoorgeschiedenis van elke pati\u00ebnt als transfusiekandidaat is daarom van belang.",
            "cite_spans": [],
            "section": "Uitgestelde hemolytische transfusiereacties ::: Late en subklinische complicaties van transfusiereacties ::: Bloedproducten",
            "ref_spans": []
        },
        {
            "text": "Het staat vast dat bloedtransfusies immunologische effecten bij de ontvanger teweegbrengen, maar de klinische betekenis hiervan is onduidelijk. Bij pati\u00ebnten die veel bloedtransfusies hebben gehad, blijken mononucleaire cellen minder te reageren op antigeenprikkeling. Er zijn aanwijzingen dat transfusie van grote hoeveelheden bloedproducten gepaard gaat met een toename van postoperatieve infecties. Leukocytengedepleteerde erytrocytenconcentraten kunnen de sterfte in de cardiochirurgie en recidivering van maligniteiten mogelijk gunstig be\u00efnvloeden. In het verleden is gebruikgemaakt van de observatie dat toediening van erytrocytenconcentraten aan pati\u00ebnten die een niertransplantatie moesten ondergaan de overlevingstijd van het transplantaat verlengde. Nu de transplantaatoverleving met ciclosporine sterk is verbeterd, wordt deze behandeling niet meer toegepast.",
            "cite_spans": [],
            "section": "Immunologische effecten ::: Late en subklinische complicaties van transfusiereacties ::: Bloedproducten",
            "ref_spans": []
        },
        {
            "text": "Er is een groot aantal ziekten dat gepaard gaat met aanmaakstoornissen van erytrocyten (en andere bloedelementen) en zich meestal manifesteert als chronische anemie. De belangrijkste zijn:voedingsdefici\u00ebnties van ijzer, vitamine B12 en foliumzuur;leukemie en nierinsuffici\u00ebntie;chronische ziekten: reumato\u00efde artritis, hiv en darmziekten.\n",
            "cite_spans": [],
            "section": "Transfusie bij aanmaakstoornissen ::: Indicaties voor erytrocytentransfusie",
            "ref_spans": []
        },
        {
            "text": "In de meeste gevallen is grote terughoudendheid geboden omtrent het toedienen van erytrocyten.",
            "cite_spans": [],
            "section": "Transfusie bij aanmaakstoornissen ::: Indicaties voor erytrocytentransfusie",
            "ref_spans": []
        },
        {
            "text": "Bij een voedingsdefici\u00ebntie is meestal een oorzakelijke behandeling aangewezen met ijzersuppletie. Bij pati\u00ebnten met maligniteiten is erytropo\u00ebtine geen panacee; het effect van erytropo\u00ebtine op de transfusiebehoefte is gering en niet rationeel. Bij pati\u00ebnten met leukemie dienen in een aantal gevallen leukocytenvrije en/of bestraalde producten getransfundeerd te worden om de kans op een graft-versus-hostreactie te verkleinen. Bij anemie door nierfalen is toediening van erytropo\u00ebtine wel ge\u00efndiceerd. Dit is mogelijk ook het geval bij anemie door reumato\u00efde artritis.",
            "cite_spans": [],
            "section": "Transfusie bij aanmaakstoornissen ::: Indicaties voor erytrocytentransfusie",
            "ref_spans": []
        },
        {
            "text": "In de normale zwangerschap is het hemoglobinegehalte verlaagd doordat de toename van het plasmavolume relatief groter is dan die van het aantal erytrocyten. Omdat zwangeren jong en meestal gezond zijn, verdragen zij deze anemie meestal goed. Als het hemoglobinegehalte is gedaald tot minder dan 6,8 mmol/l, moet nadere diagnostiek plaatsvinden. Tijdens de zwangerschap dient het ferritinegehalte meer dan 80 \u03bcg per liter te zijn. In veel gevallen van anemie is ijzersubstitutie noodzakelijk.",
            "cite_spans": [],
            "section": "Transfusie bij aanmaakstoornissen ::: Indicaties voor erytrocytentransfusie",
            "ref_spans": []
        },
        {
            "text": "Een belangrijk punt van aandacht is dat tegenwoordig meer dan 30% van de zwangeren van allochtone afkomst is. Bij deze vrouwen worden vaker hemoglobinopathie\u00ebn gevonden.",
            "cite_spans": [],
            "section": "Transfusie bij aanmaakstoornissen ::: Indicaties voor erytrocytentransfusie",
            "ref_spans": []
        },
        {
            "text": "Een ander punt van belang bij vrouwen in de reproductieve leeftijd is dat een incompatibiliteit voor c-, E- en K-bloedgroepen gemakkelijk antistoffen kan veroorzaken die de hemolytische ziekte van de pasgeborene kunnen veroorzaken. Als een transfusie is ge\u00efndiceerd, krijgen vrouwen daarom in de fertiele leeftijd sinds enkele jaren kellnegatieve erytrocytentransfusies toegediend.",
            "cite_spans": [],
            "section": "Transfusie bij aanmaakstoornissen ::: Indicaties voor erytrocytentransfusie",
            "ref_spans": []
        },
        {
            "text": "Van de ziektebeelden die leiden tot een verhoogde afbraak van erytrocyten moeten vooral de aangeboren sikkelcelziekte en de b\u00e8tathalassemie worden genoemd.",
            "cite_spans": [],
            "section": "Afbraakstoornissen ::: Indicaties voor erytrocytentransfusie",
            "ref_spans": []
        },
        {
            "text": "Bij sikkelcelziekte komt ernstige anemie voor, zodanig dat transfusies nodig kunnen zijn om de zuurstoftransportcapaciteit van het bloed zodanig te verhogen dat hun inspanningstolerantie weer acceptabel wordt. Bij een hoge HbS-concentratie is de viscositeit van het bloed, bij een gelijk Hb-gehalte, hoger dan bij een normaal Hb. De autologe HbS-productie wordt geremd door herhaalde transfusies (bijv. eens per zes weken); deze kunnen ge\u00efndiceerd zijn om de viscositeit te verlagen. Gestreefd wordt naar een HbS van 30%. Andere redenen om bij sikkelcelziekte een transfusie van erytrocyten toe te dienen zijn hartfalen, sepsis en shock bij een laag Hb.",
            "cite_spans": [],
            "section": "Afbraakstoornissen ::: Indicaties voor erytrocytentransfusie",
            "ref_spans": []
        },
        {
            "text": "Hoewel begrijpelijk is dat anemie bij cardiovasculair gecompromitteerde pati\u00ebnten gemakkelijk kan leiden tot myocardischemie, is het moeilijk om bij het individu aan te geven waar de kritische grens van anemie ligt. Ook andere factoren spelen een rol, zoals het metabolisme, inspanning en activatie van het sympathische zenuwstelsel, de zuurstofbehoefte en overige comorbiditeit. Een recent doorgemaakt myocardinfarct verhoogt het risico aanzienlijk; deze pati\u00ebnten verdragen een Hb < 6 mmol/l slecht. Daarbij kan perioperatief gemakkelijk stille (asymptomatische) ischemie optreden. De mortaliteit bij deze pati\u00ebnten is drie tot vier keer hoger dan bij overigens gezonde pati\u00ebnten. Pati\u00ebnten die een electieve openhartoperatie ondergaan, verdragen onder gecontroleerde omstandigheden op de operatiekamer en direct daarna een hemodilutie tot Hb-waarden van 5 mmol/l echter opmerkelijk goed.",
            "cite_spans": [],
            "section": "Cardiovasculair belaste pati\u00ebnten ::: Indicaties bij acute anemie ::: Indicaties voor erytrocytentransfusie",
            "ref_spans": []
        },
        {
            "text": "Bij pati\u00ebnten met cerebraal lijden zijn er weinig harde gegevens over de effecten van anemie. Onder anesthesie of onder omstandigheden waarbij de oxygenatie en circulatie (vooral de hoogte van de bloeddruk) goed gecontroleerd zijn, is enige anemie niet schadelijk. Theoretisch zou een matige anemie bij pati\u00ebnten met een subarachno\u00efdale bloeding een gunstig effect kunnen hebben door verlaging van de viscositeit en be\u00efnvloeding van de vaatweerstand.",
            "cite_spans": [],
            "section": "Cerebraal belaste pati\u00ebnten ::: Indicaties bij acute anemie ::: Indicaties voor erytrocytentransfusie",
            "ref_spans": []
        },
        {
            "text": "Bij veel pati\u00ebnten met chronisch longlijden is de hemoglobineconcentratie al compensatoir verhoogd om het zuurstoftransport naar de weefsels te verbeteren. In extreme gevallen kan dat gepaard gaan met een zodanige viscositeitsverhoging van het bloed dat het zuurstoftransport naar de weefsels in het gedrang komt. Acute hemodilutie en/of verlaging van de bloed-pH door toediening van koolzuuranhydraseremmers kan de zuurstoftransportcapaciteit en daarmee de klinische toestand dan dramatisch verbeteren. Veelal hebben deze pati\u00ebnten ook cardiovasculaire afwijkingen of pulmonale hypertensie. Een acute anemie verdragen zij in dat precaire evenwicht slecht.",
            "cite_spans": [],
            "section": "Pulmonaal belaste pati\u00ebnten ::: Indicaties bij acute anemie ::: Indicaties voor erytrocytentransfusie",
            "ref_spans": []
        },
        {
            "text": "De outcome van pati\u00ebnten op de intensive care wordt door veel factoren bepaald. Er zijn maar weinig studies die de invloed van het transfusiebeleid op de uiteindelijke afloop van de pati\u00ebnt hebben onderzocht. Studies waarbij verschillende transfusietriggers als variabelen werden onderzocht, konden geen verschil in outcome aantonen. Wel bleek dat in de groep met een restrictief transfusiebeleid de ziekenhuissterfte lager was en de ligduur op de intensive care korter. Ook hierop vormen pati\u00ebnten met ernstige cardiale afwijkingen een uitzondering. Klinische tekenen van onvoldoende weefseloxygenatie dienen sturend te zijn bij het vaststellen van de indicatie voor transfusie. In het algemeen is transfusie bij een hemoglobineconcentratie van 6 mmol/l niet noodzakelijk.",
            "cite_spans": [],
            "section": "Anemie bij de IC-pati\u00ebnt ::: Indicaties bij acute anemie ::: Indicaties voor erytrocytentransfusie",
            "ref_spans": []
        },
        {
            "text": "De toepassing van een strikt transfusiebeleid is niet alleen noodzakelijk bij ingrepen waarbij een beperkt bloedverlies te verwachten is, maar geldt evenzeer voor grote chirurgische ingrepen of bij polytraumapati\u00ebnten die op meerdere plaatsen bloed verliezen. Omdat bij deze pati\u00ebnten zeer snel groot bloedverlies kan plaatsvinden, is het onvermijdelijk dat de behandelend artsen een hogere hemoglobineconcentratie nastreven dan volgens de \u2018offici\u00eble\u2019 regels is toegestaan. Transfusie vindt plaats in anticipatie op snel voortgaand groot bloedverlies. Het afwegen van de risico\u2019s van de gevolgen van groot bloedverlies enerzijds en de risico\u2019s van transfusie met bloedproducten anderzijds is in veel gevallen met groot bloedverlies moeilijk. Het is belangrijk om preoperatief een strategie vast te stellen voor het infuusen transfusiebeleid. Daarbij dient ook de logistiek van de aanvoer van transfusieproducten te worden ingecalculeerd.",
            "cite_spans": [],
            "section": "Transfusie tijdens grote chirurgische ingrepen ::: Indicaties bij acute anemie ::: Indicaties voor erytrocytentransfusie",
            "ref_spans": []
        },
        {
            "text": "Hoewel ook in de postoperatieve fase verschillende compensatiemechanismen de zuurstoftransportcapaciteit bij een laag hemoglobinegehalte in stand kunnen houden, is er ook een aantal factoren die een nadelige invloed hebben. Sommige van de compensatiemechanismen worden belemmerd door resteffecten van anesthetica en andere geneesmiddelen zoals b\u00e8tablokkers. De zuurstofbehoefte kan postoperatief vergroot zijn als gevolg van pijn, koorts en verhoogde spieractiviteit door rillen. In de postoperatieve fase is de circulatie kwetsbaar door redistributie van infuusvloeistoffen en de gevolgen van bloedverlies. Daarom moet de pati\u00ebnt in de direct postoperatieve fase op dezelfde wijze en met dezelfde intensiteit bewaakt worden als intraoperatief.",
            "cite_spans": [],
            "section": "Transfusie tijdens grote chirurgische ingrepen ::: Indicaties bij acute anemie ::: Indicaties voor erytrocytentransfusie",
            "ref_spans": []
        },
        {
            "text": "In tegenstelling tot wat vroeger werd gedacht, heeft een lage hemoglobineconcentratie geen nadelige invloed op de wondgenezing.",
            "cite_spans": [],
            "section": "Transfusie tijdens grote chirurgische ingrepen ::: Indicaties bij acute anemie ::: Indicaties voor erytrocytentransfusie",
            "ref_spans": []
        },
        {
            "text": "Het eerste doel is de instandhouding van het circulerend volume. Dat zal vooral moeten gebeuren door infusie van verwarmde kristallo\u00efde en/of collo\u00efdale vloeistoffen. Aanzienlijk bloedverlies zal moeten worden gecompenseerd met infusie van twee tot drie keer het verloren gegane bloed. Wanneer geschat wordt dat meer dan een kwart van het circulerend volume verloren is gegaan, zullen ook erytrocyten moeten worden gegeven. Frequente controle van de hemoglobineconcentratie is noodzakelijk.",
            "cite_spans": [],
            "section": "De behandeling van massaal bloedverlies ::: Massaal bloedverlies ::: Indicaties voor erytrocytentransfusie",
            "ref_spans": []
        },
        {
            "text": "Bij de bloedende pati\u00ebnt zal een minimale hemoglobineconcentratie van 5 mmol/l nagestreefd moeten worden. Het is namelijk bekend dat een minimale hoeveelheid hemoglobine noodzakelijk is voor een adequate stolling. Wanneer bij een pati\u00ebnt met groot bloedverlies hemodilutie heeft plaatsgevonden, zal compensatie door verhoging van het hartminuutvolume plaatsvinden. Indien de stroomsnelheid van het bloed daardoor is toegenomen zal er, bij een laag trombocytengetal, onvoldoende adherentie van trombocyten aan de beschadigde vaatwand kunnen plaatsvinden om hemostase en stolling tot stand te brengen.",
            "cite_spans": [],
            "section": "De behandeling van massaal bloedverlies ::: Massaal bloedverlies ::: Indicaties voor erytrocytentransfusie",
            "ref_spans": []
        },
        {
            "text": "Regelmatige bepalingen van de hemoglobineconcentratie, het trombocytengetal, de protrombinetijd, de aPTT en de fibrinogeenconcentratie zijn belangrijke parameters waarop het transfusiebeleid kan worden gefundeerd. Streefwaarde voor laboratoriumgegevens zijn een Hb-concentratie van meer dan 5 mmol/l, een maximale verlenging van de aPTT en de PT van anderhalf maal de normale waarde, een trombocytengetal van 50 \u00d7 109 of meer en een fibrinogeengehalte van 0,8 g/l.",
            "cite_spans": [],
            "section": "De behandeling van massaal bloedverlies ::: Massaal bloedverlies ::: Indicaties voor erytrocytentransfusie",
            "ref_spans": []
        },
        {
            "text": "Soms is het bloedverlies zo ernstig dat niet kan worden gewacht op de uitslagen van het onderzoek. Het kan dan noodzakelijk zijn om vers plasma toe te dienen (15 ml per kg lichaamsgewicht) en trombocytenconcentraat te bestellen. Daarnaast blijft grote aandacht noodzakelijk voor de oxygenatie van het bloed, handhaving van de lichaamstemperatuur en een adequate bloedglucoseconcentratie, waarvan is aangetoond dat deze de outcome van massaal bloedende pati\u00ebnten aanzienlijk kan verbeteren.",
            "cite_spans": [],
            "section": "De behandeling van massaal bloedverlies ::: Massaal bloedverlies ::: Indicaties voor erytrocytentransfusie",
            "ref_spans": []
        },
        {
            "text": "De zwangerschap is een fase in het leven van de vrouw waarin weliswaar zelden, maar wel degelijk groot en levensgevaarlijk bloedverlies kan plaatsvinden. Extra-uteriene graviditeit, placenta praevia, solutio placentae en de atone uterus na de partus kunnen aanleiding geven tot massaal bloedverlies. Het bloedverlies kan gemakkelijk worden onderschat, bijvoorbeeld door ophoping van bloed tussen de placenta en de uterus. Omdat de zwangere vrouw goed voor bloedverlies kan compenseren, ontstaat door verborgen bloedverlies een verraderlijke situatie. Door een te lang afwachtend beleid kan de pati\u00ebnt gemakkelijk in gevaar komen. Ook hierbij speelt damage control een belangrijke rol: de interventieradiologie gaat een steeds belangrijker rol spelen bij de behandeling van onstelpbare bloedingen vanuit de uterus.",
            "cite_spans": [],
            "section": "Massaal bloedverlies tijdens de graviditeit ::: Massaal bloedverlies ::: Indicaties voor erytrocytentransfusie",
            "ref_spans": []
        },
        {
            "text": "Naast congenitale trombocytopathie\u00ebn, waarbij trombocytentransfusies met enige terughoudendheid moeten worden toegepast in verband met de kans op het ontwikkelen van antistoffen, bestaan verworven trombocytopathie\u00ebn. Hiermee hebben we in de praktijk het meest te maken. Verworven trombocytopathie komt vooral voor bij gebruik van acetylsalicylzuur, sommige NSAID\u2019s en bij uremie. Een goede laboratoriumbepaling voor de functie van trombocyten is er niet. Bij uremie verbetert de stolling na verhoging van de Hb-concentratie door erytrocytentransfusie. Bij een trombocytopathie door acetylsalicylzuur of nietselectieve NSAID\u2019s dient te worden gewacht tot ten minste 100 \u00d7 109/l functionerende trombocyten zijn aangemaakt. Aprotinine en fibrinolyseremmers (tranexaminezuur) hebben een plaats in de behandeling en in laatste instantie infusie van trombocytenconcentraat. Toediening van desmopressine komt later aan de orde.",
            "cite_spans": [],
            "section": "Trombocytopathie door acetylsalicylzuur en NSAID\u2019s ::: Indicaties voor trombocytentransfusie",
            "ref_spans": []
        },
        {
            "text": "Bij grote bloedingen worden vaak niet alleen erytrocyten toegediend om het zuurstoftransport te verbeteren, maar wordt ook vaak FFP met daarin de noodzakelijke stollingsfactoren toegediend om een normale hemostase te bewerkstelligen. Wanneer in de intra- en postoperatieve fase een chirurgische bloeding als oorzaak van voortdurend bloedverlies is uitgesloten, moet worden gezocht naar oorzaken van een gestoorde stolling. Suppletie met FFP dient in principe plaats te vinden op basis van laboratoriumonderzoek. Bij verlenging van de aPTT en de PT bij een gestoorde stolling is vers plasma een passende behandeling.",
            "cite_spans": [],
            "section": "Defici\u00ebnties in de stolling ::: Indicaties voor vers plasma",
            "ref_spans": []
        },
        {
            "text": "Hoewel de risico\u2019s van FFP-infusie in Nederland zeer beperkt zijn, gelden ook voor plasma risico\u2019s op infectie, overvulling en transfusiereacties. Een zorgvuldige indicatiestelling is daarom noodzakelijk, ook gezien de hoge kosten van transfusie van FFP.",
            "cite_spans": [],
            "section": "Defici\u00ebnties in de stolling ::: Indicaties voor vers plasma",
            "ref_spans": []
        },
        {
            "text": "Wanneer door toediening van cumarinen de INR (international normalized ratio) of PT OAS (orale antistolling) is doorgeschoten, dient bij een manifeste bloeding de toediening van cumarinederivaten te worden onderbroken en vitamine K te worden toegediend. Bij een ernstige bloeding kan in noodomstandigheden ook protrombinecomplex-SD worden toegediend op geleide van de INR.",
            "cite_spans": [],
            "section": "Cumarinen couperen ::: Overige stollingsstoornissen ::: Indicaties voor vers plasma",
            "ref_spans": []
        },
        {
            "text": "Bij een forse bloeding zonder duidelijke oorzaak moet toediening van het fibrinolyticum worden gestaakt. Tranexaminezuur en FFP of fibrinogeenconcentraat worden toegediend op geleide van de aPTT respectievelijk het fibrinogeengehalte.",
            "cite_spans": [],
            "section": "Fibrinolytische therapie couperen ::: Overige stollingsstoornissen ::: Indicaties voor vers plasma",
            "ref_spans": []
        },
        {
            "text": "De effecten van intraveneus heparine kunnen worden be\u00ebindigd door de toediening van heparine te staken en protamine titrerend toe te dienen. Voorzichtigheid is geboden, omdat overcorrectie een bloedingsneiging van versterken en omdat anafylactische reacties op protamine mogelijk zijn.",
            "cite_spans": [],
            "section": "Heparine-effecten met protamine couperen ::: Overige stollingsstoornissen ::: Indicaties voor vers plasma",
            "ref_spans": []
        },
        {
            "text": "Bij de preoperatieve autologe bloeddonatie staat de pati\u00ebnt vanaf enkele weken voor een geplande operatie enkele keren een eenheid van zijn eigen bloed af. Deze techniek is zeer geschikt voor pati\u00ebnten bij wie in het verleden een transfusiereactie is opgetreden zonder duidelijke oorzaak. Ook is deze techniek van nut bij pati\u00ebnten voor wie compatibel bloed moeilijk te krijgen is. Vooral wanneer deze techniek wordt gecombineerd met de toediening van ijzerpreparaten en erytropo\u00ebtine is het rendement groot. De techniek wordt in Nederland nog te weinig toegepast (zie hoofdstuk 10.1007/978-90-313-6396-4_32).",
            "cite_spans": [],
            "section": "Autologe donatie, autologe transfusie ::: Bloedbesparende technieken",
            "ref_spans": []
        },
        {
            "text": "Door \u00e9\u00e9n of meer eenheden bloed af te nemen uit een grote vene en tegelijkertijd het circulerend volume op peil te houden met een ruime hoeveelheid kristallo\u00efde of collo\u00efdale vloeistoffen, wordt het bloed van de pati\u00ebnt verdund. Bij eventueel bloedverlies gaan dan betrekkelijk weinig erytrocyten verloren. Hierdoor wordt de noodzaak om te transfunderen verminderd. Aan het eind van de ingreep wordt het afgenomen bloed weer aan de pati\u00ebnt teruggegeven. De techniek is veilig en eenvoudig uitvoerbaar voor veel operaties met een groot bloedverlies.",
            "cite_spans": [],
            "section": "Hemodilutie ::: Bloedbesparende technieken",
            "ref_spans": []
        },
        {
            "text": "Toediening van recombinant erytropo\u00ebtine kan in de preoperatieve fasen worden toegepast om de hemoglobineconcentratie van pati\u00ebnten te verbeteren. De optimale dosis is niet bekend. Erytropo\u00ebtine is alleen effectief bij een ferritinegehalte hoger dan 100 \u03bcg/l; ijzertherapie is meestal tegelijkertijd noodzakelijk. Ernstige atherosclerose, ongecontroleerde hypertensie of een recent hartinfarct zijn contra-indicaties voor erytropo\u00ebtine. Behandeling met erytropo\u00ebtine is vooral nuttig in combinatie met preoperatieve bloeddonatie.",
            "cite_spans": [],
            "section": "Erytropo\u00ebtine ::: Bloedbesparende technieken",
            "ref_spans": []
        },
        {
            "text": "Recombinantfactor (RF) VIIa (Novoseven\u00ae) is in eerste instantie toegepast bij hemofiliepati\u00ebnten met antistoffen tegen factor VIII of IX. De gunstige effecten zijn aanleiding geweest om te veronderstellen dat RF VIIa ook van nut kan zijn bij pati\u00ebnten met groot bloedverlies, die een normale stolling hebben. De indrukwekkende effectiviteit van RF VIIa is vooral uit casu\u00efstische mededelingen gebleken.",
            "cite_spans": [],
            "section": "Factor VIIa ::: Bloedbesparende technieken",
            "ref_spans": []
        },
        {
            "text": "Bij pati\u00ebnten die om religieuze redenen toediening van bloedproducten weigeren (bijv. Jehova\u2019s getuigen), worden de behandelmogelijkheden beperkt. Bij deze pati\u00ebnten zijn nauwkeurige hemostase en het gestructureerd inzetten van bloedbesparende en transfusiebeperkende technieken noodzakelijk. Een belangrijk knelpunt is dat een enorme logistieke procedure moet worden opgezet om de pati\u00ebnt de mogelijkheid te bieden van een behandeling waarin deze zich kan vinden met betrokkenheid van anesthesiologen, chirurgen, intensivecare-artsen en anderen.",
            "cite_spans": [],
            "section": "Weigering bloedtransfusie",
            "ref_spans": []
        }
    ],
    "ref_entries": {},
    "back_matter": [],
    "bib_entries": {
        "BIBREF0": {
            "title": "Allogeneic red blood cell transfusions: efficacy, risks, alternatives and indications",
            "authors": [
                {
                    "first": "C",
                    "middle": [],
                    "last": "Madjdpour",
                    "suffix": ""
                },
                {
                    "first": "DR",
                    "middle": [],
                    "last": "Spahn",
                    "suffix": ""
                }
            ],
            "year": 2005,
            "venue": "Br J Anaesth",
            "volume": "95",
            "issn": "",
            "pages": "33-42",
            "other_ids": {
                "DOI": [
                    "10.1093/bja/aeh290"
                ]
            }
        },
        "BIBREF1": {
            "title": "Perioperative blood transfusion",
            "authors": [
                {
                    "first": "JG",
                    "middle": [],
                    "last": "McFarland",
                    "suffix": ""
                }
            ],
            "year": 1999,
            "venue": "Chest",
            "volume": "115",
            "issn": "",
            "pages": "113S-121S",
            "other_ids": {
                "DOI": [
                    "10.1378/chest.115.suppl_2.113S"
                ]
            }
        },
        "BIBREF2": {
            "title": "Use of activated recombinant coagulation factor VII in patients undergoing reconstruction surgery for traumatic fracture of pelvis or pelvis and acetabulum: a double-blind, randomized, placebo-controlled trial",
            "authors": [
                {
                    "first": "R",
                    "middle": [],
                    "last": "Raobaikady",
                    "suffix": ""
                }
            ],
            "year": 2005,
            "venue": "Br J Anaesth",
            "volume": "94",
            "issn": "5",
            "pages": "586-91",
            "other_ids": {
                "DOI": [
                    "10.1093/bja/aei102"
                ]
            }
        },
        "BIBREF3": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF4": {
            "title": "Efficacy of acute normovolemic hemodilution assessed as a function of fraction of blood volume lost",
            "authors": [
                {
                    "first": "RB",
                    "middle": [],
                    "last": "Weiskopf",
                    "suffix": ""
                }
            ],
            "year": 2001,
            "venue": "Anesthesiol",
            "volume": "94",
            "issn": "",
            "pages": "439-46",
            "other_ids": {
                "DOI": [
                    "10.1097/00000542-200103000-00013"
                ]
            }
        }
    }
}