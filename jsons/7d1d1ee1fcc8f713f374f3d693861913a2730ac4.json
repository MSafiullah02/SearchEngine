{
    "paper_id": "7d1d1ee1fcc8f713f374f3d693861913a2730ac4",
    "metadata": {
        "title": "",
        "authors": []
    },
    "abstract": [],
    "body_text": [
        {
            "text": "Verzorgenden in verpleeg-en verzorgingshuizen willen meer scholing over handelingen die de vrijheid van zorgvragers beperken. Ook is er te weinig toezicht op bewoners en zorgvragers. Verzorgenden beperken wekelijks de vrijheid van zorgvragers, maar zijn zich daar niet altijd van bewust. Dat blijkt uit onderzoek onder het Panel Verpleegkundigen & Verzorgenden (TvV, april 2007) .",
            "cite_spans": [
                {
                    "start": 329,
                    "end": 378,
                    "text": "Verpleegkundigen & Verzorgenden (TvV, april 2007)",
                    "ref_id": null
                }
            ],
            "ref_spans": [],
            "section": "Inleiding"
        },
        {
            "text": "In dit hoofdstuk besteden we aandacht aan het zorgvuldig en verantwoord handelen van verzorgenden in de gezondheidszorg. In elk werkveld of elke setting is het belangrijk kennis te hebben van verschillende aspecten van onder andere veiligheid, hygi\u00ebne en ergonomie.",
            "cite_spans": [],
            "ref_spans": [],
            "section": "Inleiding"
        },
        {
            "text": "-Besmetting met virus of bacterie. In het nieuws verschijnen soms berichten dat in een zorginstelling zorgvragers en/of werkers besmet zijn geraakt met een virus of bacterie. Een dergelijke besmetting komt van buiten, via personeel of door een andere zorgvrager. Het kan ernstige gevolgen hebben, omdat in instellingen vaak zorgvragers wonen of tijdelijk verblijven met een verminderde weerstand. De laatste tijd blijkt het aantal infectieziekten toe te nemen. Er zijn wereldwijd nieuwe infectieziekten geconstateerd, zoals het ebolavirus, de vogelgriep en severe acute respiratory syndrome (SARS, een besmettelijke, ernstige longziekte). -Resistente bacteri\u00ebn. Steeds vaker is er sprake van ziekteverwekkende bacteri\u00ebn die niet meer reageren op medicijnen, bijvoorbeeld de methicillineresistente staphylococcus aureus-bacterie (MRSA-bacterie, een bacterie die bestand is tegen verschillende soorten penicilline). -Veiligheid. Ernstig zijn de berichten over zorgvragers die uitglijden in een pasgedweilde gang. -Ergonomie. Een groot deel van het ziekteverzuim in de zorgverlening wordt veroorzaakt door rugklachten. Deze klachten zijn ontstaan door veelvuldig op een verkeerde manier tillen of door foutief gebruik van allerlei hulpmiddelen. -Kostenbeheersing en milieubewustzijn. Overheid en verzekeringsmaatschappijen voeren allerlei maatregelen in, om de hoge kosten te drukken die de gezondheidszorg met zich meebrengt. Zorgvuldig en bewust omgaan met hulpmiddelen, wegwerpmateriaal en afval, moet verspilling van geld en materiaal tegengaan. -Basishouding verzorgende. De verzorgende heeft de belangrijke taak om ervoor te zorgen dat de zorgvrager zich veilig en geborgen voelt, en zich gerespecteerd voelt om wie hij is.",
            "cite_spans": [],
            "ref_spans": [],
            "section": "Inleiding"
        },
        {
            "text": "In hoofdstuk 1 zijn aspecten van de beroepshouding van de verzorgende genoemd. De verzorgende moet een aantal eigenschappen hebben of ontwikkelen (respect, empathie, eerlijkheid, betrouwbaarheid, geduld en tact). Belangrijk zijn respect voor de eigenheid van de zorgvrager, autonomie, recht op zelfbeschikking en bescherming van de privacy van de zorgvrager. Het meest belangrijk is dat de verzorgende zich moet kunnen inleven in de situatie van de zorgvrager. Bewust zorgvuldig handelen betekent: -serieus aandacht besteden aan het leren kennen van de zorgvrager en zijn behoeften; -de zorgverlening afstemmen op de mogelijkheden en beperkingen van de zorgvrager en de aanwezige risico's voor zijn gezondheid.",
            "cite_spans": [],
            "ref_spans": [],
            "section": "Bewust zorgvuldig handelen"
        },
        {
            "text": "5.2.1 bewust en zorgvuldig handelen tijdens basiszorg Basiszorg is de meest omvangrijke vorm van zorg. Verpleegkundigen, verzorgenden en mantelzorgers helpen dagelijks mensen met hun lichamelijke verzorging. Basiszorg wordt ook wel primaire zorg genoemd.",
            "cite_spans": [],
            "ref_spans": [],
            "section": "Bewust zorgvuldig handelen"
        },
        {
            "text": "-De verzorgende betreedt bij het verlenen van basiszorg de intieme levenssfeer van mensen. Zij wast mensen, kleedt hen aan en ondersteunt bij de toiletgang, zaken die iedereen normaal gesproken het liefst in afzondering doet. Als de verzorgende iemand moet wassen, is het belangrijk dat zij rekening houdt met schaamtegevoelens van de zorgvrager en zijn gevoel van eigenwaarde. Zij moet ervoor zorgen dat zorgvragers in bed niet onnodig bloot liggen en dat bij baden en douchen de deur op slot gaat. -Bewust en zorgvuldig handelen betekent ook: kennis blijven opdoen en het onderhouden van vaardigheden. De verzorgende moet zich altijd afvragen tot welk resultaat de zorg heeft geleid, of de zorgvrager zich veilig en correct behandeld voelde, of er aandacht was voor zijn eigen wensen en gewoonten, privacy en comfort. Tijdens verzorgingssituaties is de verzorgende bijna altijd alleen met de zorgvrager, waardoor het moeilijk is om de zorg te toetsen. Om te voorkomen dat zorgvragers gewenste antwoorden geven (ze zijn immers afhankelijk van de hulpverleners), is het aan te raden schriftelijk vragenlijsten (anoniem) te gebruiken om erachter te komen hoe de zorgvrager over de zorg denkt. -Helaas komt in de zorgverlening nogal eens grensoverschrijdend gedrag voor, zoals intimidatie, machtsmisbruik en seksuele intimidatie. Het spreekt voor zich dat dit tegen alle professionele regels van het beroep indruist. Mogelijk komt de verzorgende zelf in aanraking met dit soort gedrag van collega's. Het is in ieder geval belangrijk dat dit gedrag onmiddellijk stopt. Een gesprek met een vertrouwenspersoon in de instelling kan uitkomst bieden. -Basiszorg is gebonden aan richtlijnen en protocollen. Een richtlijn is een document met adviezen en handelingsinstructies voor de dagelijkse praktijk. Protocollen geven specifiek aan hoe er in een bepaalde situatie gehandeld moet worden.",
            "cite_spans": [],
            "ref_spans": [],
            "section": "Bewust zorgvuldig handelen"
        },
        {
            "text": "Gezonde mensen kunnen gaan en staan waar ze willen, zijn onafhankelijk en vrij om zelf te beslissen hoe het leven in te richten. Zieke mensen zijn in veel gevallen afhankelijk, van de omgeving en het gezondheidszorgsysteem. Een zorgvrager in een instelling, ziekenhuis of verpleeghuis is afhankelijk, overgeleverd aan de deskundigheid van anderen. Zij schatten in welk risico de zorgvrager loopt, welke preventieve maatregelen nodig zijn om complicaties te voorkomen. In veel situaties wordt er dan over en voor de zorgvrager beslist. Soms is het zelfs nodig om vrijheidsbeperkende maatregelen te nemen voor een zorgvrager.",
            "cite_spans": [],
            "ref_spans": [],
            "section": "omgaan met vrijheidsbeperkende maatregelen"
        },
        {
            "text": "Mevrouw Smit, 87 jaar, woont in een aanleunwoning van een zorgcentrum en is thuis gevallen. Ze heeft een behoorlijke hoofdwond, die erg bloedt, een kapotte knie en een elleboog waar een grote wond op zit. Via het alarmsysteem is de verzorging gewaarschuwd en deze vinden haar in een grote plas bloed midden in de kamer. Ze wordt met spoed opgenomen op de afdeling chirurgie van een algemeen ziekenhuis, nadat ze op de Spoedeisende Hulp behandeld is. Haar wonden zijn gehecht, ze is verbonden en er is een hersenscan gemaakt. Ze is door de hele situatie behoorlijk in de war. Tijdens de nachtdienst probeert ze steeds alleen uit bed te komen om naar de wc te gaan. Dit is gevaarlijk voor haar, omdat ze aangeeft heel duizelig te zijn en dus is de kans op vallen erg groot.",
            "cite_spans": [],
            "ref_spans": [],
            "section": "Praktijkvoorbeeld"
        },
        {
            "text": "De verzorgende kan, om mevrouw Smit tegen zichzelf te beschermen, vrijheidsbeperkende maatregelen treffen. Zij kan de bedhekken omhoog doen, een Zweedse band of ander fixatiemateriaal gebruiken of zelfs kalmerende medicijnen geven. Echter, het nemen van vrijheidsbeperkende maatregelen is niet zomaar toegestaan en is niet zonder gevaar. Uit een rapportage van de inspectie voor de volksgezondheid in 2000 blijkt bijvoorbeeld dat twee tot drie mensen per jaar overlijden door het gebruik van de Zweedse band. Voor psychiatrische instellingen, instellingen voor mensen met een verstandelijke beperking en voor psychogeriatrische afdelingen van verpleeg-en verzorgingshuizen geldt de Wet Bijzondere Opname Psychiatrische Ziekenhuizen (BOPZ). Volgens deze wet zijn dwangmaatregelen alleen toegestaan als er sprake is van gevaar. De persoonlijke integriteit van de zorgvrager dient gerespecteerd te worden, mits er geen gevaar voor zichzelf en anderen ontstaat. Echter, de Wet BOPZ is niet van toepassing op de thuiszorg, de algemene ziekenhuizen en verpleeg-en verzorgingshuizen. Voor deze organisaties biedt de wet geneeskundige behandelingsovereenkomst (WGBO) de mogelijkheid in te grijpen bij dreigend gevaar zoals letsel. Verzorgenden die in instellingen werken die buiten de Wet BOPZ vallen, kunnen gebruikmaken van de richtlijn van het CBO, Kwaliteitsinstituut voor de Gezondheidszorg. De CBO-richtlijn heeft als uitgangspunt dat alle maatregelen die voortvloeien uit het behandelplan, gevolgen hebben voor de vrijheid van een zorgvrager. Heeft de zorgvrager toestemming gegeven aan het behandelplan, dan zijn de zorgverleners vrij om de maatregelen te treffen die zij nodig vinden. Hierop zijn de volgende uitgangspunten van toepassing: -Een maatregel wordt genomen in overleg met de behandelend arts en collega's en zo mogelijk met de zorgvrager en de familie. -Een bepaalde maatregel is alleen verantwoord als minder ingrijpende alternatieven ontbreken.",
            "cite_spans": [],
            "ref_spans": [],
            "section": "Praktijkvoorbeeld"
        },
        {
            "text": "-Er moet een redelijke verhouding bestaan tussen het aanwezige of te verwachten gevaar, en de gevolgen van de maatregel. -Als er fixatiemateriaal gebruikt wordt, moet dat deugdzaam materiaal zijn en moet er voldoende toezicht en controle zijn. -De verzorgende houdt zich altijd aan protocollen en richtlijnen en rapporteert zorgvuldig.",
            "cite_spans": [],
            "ref_spans": [],
            "section": "Praktijkvoorbeeld"
        },
        {
            "text": "De verzorgende moet hygi\u00ebnisch en daarmee gezondheidsbevorderend werken, ongeacht of de zorg intra-, semi-, of extramuraal plaatsvindt. De zorgvrager moet er bij de basiszorg op kunnen vertrouwen dat de verzorgende maatregelen treft om zijn gezondheid in stand te houden. Deze beroepsmatige hygi\u00ebne moet zorgvrager en verzorgende beschermen tegen besmettingen en infecties. Het is een wezenlijk bestanddeel van het werk van de verzorgende, omdat veel zorgvragers een verminderde weerstand hebben en daardoor extra gevaar lopen besmet te raken. Voor een goed begrip van de te treffen maatregelen is het van belang: -de veroorzakers van besmettingen en infecties -de ziekteverwekkers -te kennen; -te weten hoe besmettingen en infecties kunnen plaatsvinden; -een aantal begrippen en hun definities te kennen die verband houden met beroepsmatige hygi\u00ebne.",
            "cite_spans": [],
            "ref_spans": [],
            "section": "Hygi\u00ebnisch werken en infectiepreventie"
        },
        {
            "text": "Ziekten worden veroorzaakt door microscopisch kleine organismen. Dat kunnen zowel bacteri\u00ebn (o.a. bacillen en kokken) als virussen zijn. Zo wordt tuberculose veroorzaakt door de tuberkelbacterie, erysipelas of wondroos door een streptokok en griep door een griepvirus. Omdat die organismen zo klein zijn noemen we ze micro-organismen. Micro is afgeleid van het Griekse 'mikros' en betekent klein. Hoewel ziekten door micro-organismen worden veroorzaakt, zijn niet alle micro-organismen ziekteverwekkend. Er zijn ook onschadelijke en zelfs nuttige micro-organismen. Een nuttig micro-organisme is bijvoorbeeld Escherichia coli, de colibacil. Dat is een bacil die voorkomt in de darmen en daar een onmisbare rol vervult bij de spijsvertering. Het ontbreken van de colibacil heeft zelfs tot gevolg dat je ziek wordt. Overigens kan de colibacil ziekte veroorzaken als hij op de verkeerde plaats terechtkomt. Vooral de blaas kan erdoor ge\u00efnfecteerd raken. Om besmettingen of infecties tegen te gaan kunnen: -ziekteverwekkende micro-organismen vernietigd worden; -maatregelen genomen worden om ervoor te zorgen dat deze organismen niet overgebracht worden; -verzorgenden zorgvuldig werken, bijvoorbeeld op de juiste wijze omgaan met naalden, veiligheidsspelden en dergelijke om prikaccidenten te voorkomen.",
            "cite_spans": [],
            "ref_spans": [],
            "section": "ziekteverwekkers"
        },
        {
            "text": "Ziekteverwekkende micro-organismen kunnen op verschillende manieren worden vernietigd: -ze blootstellen aan zeer hoge of zeer lage temperaturen; -gebruik van desinfectantia, bepaalde chemische stoffen die de micro-organismen als het ware vergiftigen, zoals chlooroplossingen, chloorhexidine, alcohol 70% en jodium (zie website werkgroep infectiepreventie, www.wip.nl); -toepassing van ultraviolette en gammastralen. Ultraviolette stralen maken deel uit van het zonlicht en zijn voor het blote oog onzichtbaar. Gammastralen zijn afkomstig van een radioactieve bron.",
            "cite_spans": [],
            "ref_spans": [],
            "section": "ziekteverwekkers"
        },
        {
            "text": "Het overbrengen van ziekteverwekkende micro-organismen kan voorkomen worden door: -goede persoonlijke hygi\u00ebne. Bij het voorkomen van besmettingen of infecties gaat het dan om:",
            "cite_spans": [],
            "ref_spans": [],
            "section": "ziekteverwekkers"
        },
        {
            "text": ". handen wassen, onder een stromende kraan met gebruik van zeep, voor en nadat een zorgvrager geholpen is. De handen vervolgens afdrogen met papieren (eenmalig te gebruiken!) handdoeken. Gebruik voor het dichtdraaien van de kraan ook wegwerphanddoeken (anders wordt het resultaat van het handen wassen meteen weer teniet gedaan!), tenzij de kraan met de elleboog of voet bediend wordt; . schone, kortgeknipte nagels zonder scherpe puntjes;",
            "cite_spans": [],
            "ref_spans": [],
            "section": "ziekteverwekkers"
        },
        {
            "text": ". gewassen haren, en lang haar moet opgestoken worden; . tijdens het werk geen ringen, armbanden en horloge dragen, omdat de ruimte tussen sieraad en huid een ideale broedplaats is voor ziekteverwekkende micro-organismen: het is er warm en vochtig. Daarnaast kan de verzorgende met dergelijke attributen de zorgvrager verwonden; . beschermende kleding dragen tijdens het werk; . goed te reinigen schoenen dragen; . papieren zakdoekjes direct na gebruik weggooien en daarbij met de voet de pedaalemmer bedienen; -goede zorg voor de omgeving van de zorgvrager. Die omgeving (bed, eetgerei, stoel enz.) dient telkens na gebruik goed gereinigd, zo nodig gedesinfecteerd te worden; -een geconstateerde infectie zo snel mogelijk te rapporteren, zodat in een vroeg stadium de noodzakelijke maatregelen kunnen worden getroffen.",
            "cite_spans": [],
            "ref_spans": [],
            "section": "ziekteverwekkers"
        },
        {
            "text": "Een aantal termen die samenhangen met de beroepsmatige hygi\u00ebne wordt door werkers in de gezondheidszorg veel gebruikt: -Sepsis: het bloed van de mens bevat dan ziekteverwekkende microorganismen, een levensgevaarlijke toestand die het gevolg kan zijn van een verwaarloosde infectie.",
            "cite_spans": [],
            "ref_spans": [],
            "section": "enige belangrijke termen"
        },
        {
            "text": "-Asepsis: alle maatregelen bedoeld om het overbrengen van ziekteverwekkende micro-organismen te voorkomen. -Antisepsis: maatregelen waarmee in het lichaam of in een wond binnengedrongen ziekteverwekkende micro-organismen onschadelijk gemaakt moeten worden, bijvoorbeeld het gebruik van antibiotica. -Kruisinfectie: een zorgvrager wordt ziek doordat ziekteverwekkende micro-organismen van een andere zorgvrager op hem zijn overgebracht.",
            "cite_spans": [],
            "ref_spans": [],
            "section": "enige belangrijke termen"
        },
        {
            "text": "Veiligheid is een basisbehoefte van mensen en kan worden onderverdeeld in lichamelijke, geestelijke en sociale veiligheid. Volgens de Verklaring van de rechten van de mens is veiligheid zeer belangrijk. Dit betekent dat onder andere zorgverleners de plicht hebben om gevaren te voorkomen. Veel zorgvragers verkeren in een situatie waarin ze onzeker, angstig, vertwijfeld, ge\u00efrriteerd en soms agressief kunnen zijn. Dit kan ertoe leiden dat zij zich eerder vergissen, vallen, verdwalen, onrustig worden, zich branden, verkeerde middelen gebruiken, boos worden of slaan. De verzorgende heeft de taak een veilige omgeving te cre\u00ebren, zodat de zorgvrager zich beschermd, deskundig geholpen, plezierig en comfortabel voelt. Zij kan dat doen door ervoor te zorgen dat: -de kamer de juiste temperatuur heeft; -in de kamer de juiste hoeveelheid licht is; -er geen hinderlijke geluiden zijn; -er geen gevaarlijke situaties ontstaan, zoals een gladde vloer.",
            "cite_spans": [],
            "ref_spans": [],
            "section": "Veilig werken"
        },
        {
            "text": "Wat is een geschikte ruimte voor een zorgvrager? Dat hangt ervan af waar de zorgvrager verblijft, bijvoorbeeld: -op een crisisinterventieafdeling van een psychiatrische inrichting; -op een verblijfsafdeling voor langdurig opgenomen zorgvragers; -in een instelling voor mensen met een licht verstandelijke handicap, die buiten de 'werktijden' op hun afdeling verblijven; -in een instelling voor mensen met een zwaar verstandelijke handicap of die dubbel gehandicapt zijn; -op een afdeling voor somatisch zieken in een verpleeghuis; -op een afdeling voor psychogeriatrische bewoners in een verpleeghuis; -in een algemeen ziekenhuis; -in de thuissituatie.",
            "cite_spans": [],
            "ref_spans": [],
            "section": "Veilig werken"
        },
        {
            "text": "Elke instelling, organisatie of thuissituatie stelt weer andere eisen, heeft weer andere normen en verlangens. Een thuissituatie is in eerste instantie gericht op huiselijkheid. Afhankelijk van de zorg die verleend moet worden, kan het nodig zijn de thuissituatie opnieuw in te richten om te voldoen aan bepaalde veiligheidseisen.",
            "cite_spans": [],
            "ref_spans": [],
            "section": "Veilig werken"
        },
        {
            "text": "Om veiligheid te bevorderen, is in de gezondheidszorg een meldingsplicht ingesteld voor incidenten bij zorgvragers: de MIP. Het is verplicht alle incidenten te melden op lichamelijk, geestelijk en sociaal gebied. Bijvoorbeeld: -nare gevolgen van vallen of te lang in een bepaalde houding zitten of liggen; -het toedienen van verkeerde medicijnen; -psychisch ongemak door onvolledige of onjuiste informatie, waardoor mensen bang en onnodig afhankelijk worden.",
            "cite_spans": [],
            "ref_spans": [],
            "section": "Veilig werken"
        },
        {
            "text": "Struikelen over een drempel, uitglijden in de badkamer, vallen met de fiets, uit bed of van de trap vallen, het overkomt vele senioren. Jaarlijks komen ongeveer 88.000 ouderen terecht op de spoedeisende hulp van een algemeen ziekenhuis als gevolg van zo'n incident. Vallen komt het meest voor in de thuissituatie, maar valincidenten komen ook regelmatig voor in zorginstellingen, ziekenhuizen, verpleeghuizen of verzorgingshuizen. Valpartijen zijn een groot probleem voor de ouderen zelf. Behalve de lichamelijke gevolgen (botbreuken, kneuzingen, bloeduitstortingen, pijn) kan een valpartij ook psychische gevolgen hebben. Mensen kunnen angstig worden om te bewegen, zij willen niet opnieuw vallen. Dit leidt onherroepelijk tot verminderde mobiliteit, wat op zijn beurt weer allerlei lichamelijke en psychische gevolgen kan hebben. Niet alle ouderen lopen evenveel risico om te vallen, maar naarmate de leeftijd stijgt neemt het aantal valincidenten toe. Verder blijkt uit diverse onderzoeken dat thuiswonende ouderen naar verhouding vaker buitenshuis vallen dan binnenshuis. In het verzorgingshuis is dat omgekeerd, 79 procent van de valincidenten gebeurt binnenshuis. Opvallend is dat in het verzorgingshuis de meeste valincidenten tussen acht en tien uur 's morgens gebeuren en 's nachts tussen een en drie uur. In het verpleeghuis ligt de piek tussen zeven en twaalf uur 's morgens en 's middags/'s avonds tussen vier en acht uur. De meeste incidenten gebeuren in de slaapkamer, gevolgd door de huiskamer en de gang.",
            "cite_spans": [],
            "ref_spans": [],
            "section": "Vallen"
        },
        {
            "text": "De aard van de val kan ook heel verschillend zijn: -achttien procent: vallen van een trap; -zestien procent: struikelen over een drempel of losse snoeren; -acht procent: uitglijden; -vijf procent: val door ziekte of onwelzijn.",
            "cite_spans": [],
            "ref_spans": [],
            "section": "Vallen"
        },
        {
            "text": "5.5.1 valpreventie De verzorgende kan valpartijen in een zorginstelling of in thuiszorgsituaties niet helemaal voorkomen, maar zij kan wel onveilige situaties signaleren en oplossingen aandragen.",
            "cite_spans": [],
            "ref_spans": [],
            "section": "Vallen"
        },
        {
            "text": "Veilig wonen in uw eigen huis, tips voor veilig wonen Zelfstandig wonen is in. Senioren willen niet weggestopt worden in verzorgingshuizen. Eigen Huis Magazine geeft tien eenvoudige tips om veilig te kunnen blijven wonen in uw eigen huis. Leg een lijstje met alarmnummers bij de telefoon. Altijd handig om het alarmnummer 112 en het nummer van familie of buren bij de hand te hebben in geval van nood. Plaats een rookmelder. Als u op tijd gewaarschuwd wilt worden bij brand, moet u in ieder geval \u00e9\u00e9n rookmelder ophangen in de gang of hal tussen keuken en woon-en slaapvertrekken. Als uw woning meerdere verdiepingen heeft, hang dan ook hier een rookmelder op. Stoelverhogers. Deze zijn te verkrijgen in een thuiszorgwinkel. U kunt hiermee zelf de stoel op een voor u comfortabele hoogte instellen, zodat u makkelijker op kunt staan uit uw stoel. Maak het u makkelijk met schoonmaken. Neem de kruimeldief voor de trap, gebruik een stoffer en blik met lange steel om bukken bij het vegen te vermijden. Met een uitschuifbare ramenlapper kunt u ramenlappen zonder te hoeven rekken of op de trap te staan. Domotica. Domotica staat voor elektronische communicatie tussen allerlei elektrische toepassingen in de woningen en woonomgeving. U kunt bijvoorbeeld alle kookapparatuur automatisch laten uitschakelen na een ingestelde tijd of bij het verlaten van de woning. Ook kunt u het zo regelen dat het licht automatisch aangaat, als u een donkere ruimte betreedt of wanneer u 's nachts naar het toilet moet. Houd de stoep vrij van bladeren en mos. Uitglijden over bladeren en mos kan ernstige gevolgen hebben. Houd daarom de stoep en het balkon schoon. Liggen er voor uw huis uitstekende stoeptegels, vraag de gemeente dan om deze vlak te laten leggen. Toilet en badkamer makkelijk van het slot. Het is belangrijk dat de deuren van buitenaf geopend kunnen worden in geval van nood. Beter is natuurlijk om de deuren helemaal niet op slot te doen. Elektriciteitssnoeren wegwerken. Struikelen over losliggende snoeren kunt u voorkomen door (zelfklevende) kabelclips of een snoer-of kabelgoot te gebruiken, om snoeren bijvoorbeeld op de plint vast te maken. U vindt deze producten bij doe-het-zelfzaken. Werk losliggende snoeren niet weg onder het vloerkleed! Hierdoor kan kortsluiting ontstaan. Glazen wanden en deuren goed zichtbaar maken. Voorkom ongelukken door glazen wanden en deuren te voorzien van stickers of plakplastic stroken. Breedte toegangsdeur minimaal 85 cm. Om een woning of woongebouw zonder belemmering te kunnen betreden, heeft het de aanbeveling een toegangsdeur te verbreden tot een opening met een vrije ruimte van minimaal 85 cm.",
            "cite_spans": [],
            "ref_spans": [],
            "section": "Vallen"
        },
        {
            "text": "Bron: www.eigenhuis.nl.",
            "cite_spans": [],
            "ref_spans": [],
            "section": "Vallen"
        },
        {
            "text": "De verzorgende kan: -Bij de dagelijkse ondersteuning van de persoonlijke verzorging, de mobiliteit van de zorgvrager observeren en de risico's in kaart brengen: hoe gaat het lopen, opstaan uit de stoel, uit bed komen en hoe is het met het evenwicht gesteld. -Bij zorgvragers met een valrisico routinematig hulp bieden bij het wassen, aankleden, de toiletgang en andere zelfzorgactiviteiten. Er wordt dus niet afgewacht tot zij om hulp vragen. Dit wordt anticiperend verzorgen genoemd. -Samenwerken met anderen, zoals de fysiotherapeut, ergotherapeut, huisarts en/of geriater. -Deskundigen op het gebied van veiligheid in en rondom de woning of zorginstelling inschakelen.",
            "cite_spans": [],
            "ref_spans": [],
            "section": "Vallen"
        },
        {
            "text": "Kostenbewust zijn betekent dat verzorgenden en andere disciplines kunnen aantonen wat de kwaliteit is van hun zorg of behandeling en dat zij de kosten ervan kunnen verantwoorden. Op basis daarvan kun-nen overheid en verzekeringsmaatschappijen bepalen welke vergoedingen daarvoor gegeven worden. De persoonsgebonden budgetten zorgen ervoor dat zorgvragers zich nog beter zullen informeren over prijs en kwaliteit van de zorgverlening. Kostenbewust werken betekent ook weten wat de kosten van gebruikte verpleegmaterialen zijn en bespreken welke keuzes gemaakt worden bij het besteden van geld in de zorgverlening, bijvoorbeeld aan een extra personeelslid \u00f3f aan ergonomische verpleegmaterialen.",
            "cite_spans": [],
            "ref_spans": [],
            "section": "Kostenbewust werken"
        },
        {
            "text": "Milieu is een omgeving die bestaat uit het: levende milieu: de mens, planten, dieren en andere levensvormen zoals bacteri\u00ebn en virussen; -niet-levende milieu: alles wat uit dood materiaal bestaat, zoals delfstoffen, lucht, water, aarde, maar ook energie (bijv. warmte).",
            "cite_spans": [],
            "ref_spans": [],
            "section": "Milieubewust werken"
        },
        {
            "text": "De mens gebruikt elementen uit het milieu of past deze aan zijn eigen behoeften aan. De milieuvervuiling die dit in de loop der jaren heeft veroorzaakt is inmiddels wereldwijd bekend. Technologische en wetenschappelijke kennis wordt steeds vaker gebruikt om het milieu niet meer of veel minder te vervuilen. De regels en afspraken voor het gebruik van schadelijke chemische stoffen treffen ook de gezondheidszorg. Bewust omgaan met schoonmaakmiddelen en afvalverwerking (glasbak, papierbak, gft-bak, apart inzamelen van chemisch afval) wordt niet alleen van iedere burger verwacht, maar ook van bedrijven, organisaties, instellingen en beroepsbeoefenaren. De verzorgende heeft de verantwoordelijkheid om op een bewuste wijze met het milieu om te gaan. Dit betekent onder meer zorgvuldig omgaan met verpleegmateriaal, niet meer gebruiken dan nodig, schoonmaakmiddelen gebruiken die het milieu zo min mogelijk belasten en verpleegafval (bijv. besmette materialen als verband en injectienaalden; menselijke anatomische resten; kapotte medische instrumenten) scheiden.",
            "cite_spans": [],
            "ref_spans": [],
            "section": "Milieubewust werken"
        },
        {
            "text": "Hulpverleners staan bloot aan fysieke risico's, omdat zij vaak fysieke kracht gebruiken om mensen te kunnen verzorgen, bijvoorbeeld: -zorgvragers van het bed naar de stoel verplaatsen; -steunkousen aantrekken of andere hulpmiddelen aan/omdoen; -douchen en baden van zorgvragers.",
            "cite_spans": [],
            "ref_spans": [],
            "section": "Ergonomisch verantwoord werken"
        },
        {
            "text": "De kans om rug-en nekklachten op te lopen is voor verzorgenden behoorlijk groot. Ergonomisch verantwoord werken betekent dat de verzorgende hulpmiddelen gebruikt om zowel de zorgvrager als zichzelf te ondersteunen bij de zorgactiviteiten. In de Arbowet staat dat de werkgever verplicht is om de werkomstandigheden zoveel mogelijk aan te passen aan de eigenschappen van de werknemer. Veilig en gezond werken in de intramurale, extramurale en thuiszorg betekent werken met ergonomisch aangepaste materialen, bijvoorbeeld: -middelen om zorgvragers makkelijker te verplaatsen, zoals tilliften en rolstoelen; -middelen om in een betere houding zorg te verlenen aan een bedlegerige zorgvrager, zoals een hoog-laagbed.",
            "cite_spans": [],
            "ref_spans": [],
            "section": "Ergonomisch verantwoord werken"
        },
        {
            "text": "Bij ergonomisch werken in de zorgverlening gaat het om de werkzaamheden zelf en om de omgeving waarin de werkzaamheden worden gedaan: -zitten en staan bij handelingen; -bureauwerkzaamheden; -beeldschermwerk; -werkklimaat in de kamer van de zorgvrager; -tillen en verplaatsen van de zorgvrager; -lopen; -gebruik van materialen.",
            "cite_spans": [],
            "ref_spans": [],
            "section": "Ergonomisch verantwoord werken"
        },
        {
            "text": "Afbeelding 5.1 Ergonomisch verantwoord werken met de tillift.",
            "cite_spans": [],
            "ref_spans": [],
            "section": "Ergonomisch verantwoord werken"
        },
        {
            "text": "Verantwoord tillen en verplaatsen",
            "cite_spans": [],
            "ref_spans": [],
            "section": "5.9"
        },
        {
            "text": "De verzorgende moet een zorgvrager kunnen tillen zonder daar zelf schade bij op te lopen. Daarbij speelt kracht een belangrijke rol. De volgende 10 punten zijn belangrijk en worden weergegeven in afbeelding 5.2: 1 de stabiliteit vergroten door de basis te verbreden. Dit kan door de voeten uit elkaar te plaatsen bij staand tillen en door de ellebogen uit elkaar te zetten wanneer iets met de ellebogen steunend gedragen wordt; 2 een rechte rug en een recht bovenlichaam zorgen voor een evenwichtige belasting van de ruggenwervels; 3 de gewrichten gebruiken daar waar het zwaartepunt steun gegeven kan worden, dus door de knie\u00ebn en heupen gaan; 4 het aanspannen van de juiste spieren; 5 zorgen dat het te tillen object zo dicht mogelijk tegen het lichaam aan gedragen wordt, zodanig dat de drager boven het zwaartepunt komt; 6 proberen het gewicht zo veel mogelijk over rechts en links gelijk te verdelen en het eigen gewicht als tegengewicht aanwenden; 7 zorgen voor een maximale steun, zowel onder het lichaam als daar waar mogelijk is aan de zijkanten, voor of achter het lichaam; 8 voorkomen tegelijk een gewicht op te tillen of neer te zetten en een draaiende beweging te maken; 9 een voorwerp liever trekken en schuiven dan tillen en verplaatsen; 10 iets of iemand liever over een gladde ondergrond verplaatsen dan over een ondergrond die weerstand geeft. Afbeelding 5.2 Tillen en dragen.",
            "cite_spans": [],
            "ref_spans": [],
            "section": "5.9"
        }
    ],
    "bib_entries": {
        "BIBREF0": {
            "ref_id": "b0",
            "title": "Het is algemeen bekend dat veel mensen in de zorg op een verkeerde manier tillen. Het is dan ook belangrijk dat zorginstellingen daaraan aandacht besteden, bijvoorbeeld door bijscholing voor het personeel. Daarnaast is het belangrijk om zorgvragers te stimuleren actief mee te werken",
            "authors": [],
            "year": null,
            "venue": "",
            "volume": "",
            "issn": "",
            "pages": "",
            "other_ids": {}
        },
        "BIBREF1": {
            "ref_id": "b1",
            "title": "Bohn Stafleu van Loghum, 1997. Kerstens JAM, Sesink EM. Basisverpleegkunde. Houten: Bohn Stafleu van Loghum",
            "authors": [
                {
                    "first": "Literatuur",
                    "middle": [],
                    "last": "Dito",
                    "suffix": ""
                },
                {
                    "first": "J",
                    "middle": [
                        "C"
                    ],
                    "last": "Stavast",
                    "suffix": ""
                },
                {
                    "first": "T",
                    "middle": [],
                    "last": "Zwart",
                    "suffix": ""
                },
                {
                    "first": "B",
                    "middle": [
                        "E"
                    ],
                    "last": "Basiszorg",
                    "suffix": ""
                },
                {
                    "first": "",
                    "middle": [],
                    "last": "Houten",
                    "suffix": ""
                }
            ],
            "year": 2006,
            "venue": "",
            "volume": "",
            "issn": "",
            "pages": "",
            "other_ids": {}
        },
        "BIBREF3": {
            "ref_id": "b3",
            "title": "Vrijheidsbeperkende interventies zijn niet zonder risico",
            "authors": [
                {
                    "first": "J",
                    "middle": [],
                    "last": "Konst",
                    "suffix": ""
                },
                {
                    "first": "N",
                    "middle": [],
                    "last": "Groot-Zevert",
                    "suffix": ""
                }
            ],
            "year": 2007,
            "venue": "Verpleging NU'91",
            "volume": "",
            "issn": "",
            "pages": "",
            "other_ids": {}
        },
        "BIBREF4": {
            "ref_id": "b4",
            "title": "Utrecht: Kwaliteitsinstituut voor de gezondheidszorg CBO/Verpleegkundig Wetenschappelijke Raad VWR",
            "authors": [],
            "year": 2001,
            "venue": "",
            "volume": "",
            "issn": "",
            "pages": "",
            "other_ids": {}
        },
        "BIBREF5": {
            "ref_id": "b5",
            "title": "Richtlijn Preventie van valincidenten bij ouderen. Nederlandse Vereniging voor Klinische Geriatrie in samenwerking met het Kwaliteitsinstituut voor de gezondheidszorg CBO",
            "authors": [],
            "year": null,
            "venue": "",
            "volume": "",
            "issn": "",
            "pages": "",
            "other_ids": {}
        }
    },
    "ref_entries": {
        "TABREF0": {
            "text": "v\u00f3\u00f3rkomen en voork\u00f3men van besmettingen en infecties Besmettingen kunnen op verschillende manieren plaatsvinden. -Direct contact. Rechtstreekse besmetting doordat besmet bloed in het lichaam van iemand anders komt, bijvoorbeeld bij hepatitis B, door een prikaccident, of via seksueel contact waarbij sperma in het bloed komt via de slijmvliezen van de vagina of de endeldarm. Ook door bijten, zoenen, spugen, niezen, praten en zingen kunnen druppeltjes van een besmet persoon, rechtstreeks terechtkomen op de slijmvliezen van de mond, de neus of de ogen. De afstand waarbinnen dat door hoesten, niezen en praten kan plaatsvinden, van de besmette persoon op de andere persoon, is ongeveer 1 meter. -Indirect contact. Besmettingen via indirect contact vinden plaats door tussenstations, zoals besmette zakdoeken, deurklinken, kranen, beddengoed. Ook verpleegmaterialen, zoals po's en thermometers, die niet goed gereinigd zijn, kunnen een indirecte bron van besmetting zijn. Via de handen van mensen komen de ziekteverwekkende micro-organismen bij anderen terecht. Een andere mogelijkheid van indirecte besmetting is via insecten of andere dieren door een steek of beet. Bijvoorbeeld malaria wordt veroorzaakt door een steek van de malariamug. -Door de lucht. Via stofdeeltjes, fijne druppels, ventilatiesystemen, kunnen ziekten overgebracht worden. Een besmetting met griep, verkoudheid of tbc van de longen wordt via de lucht overgebracht. -Via het voedsel. Besmet of bedorven voedsel kan in een zorginstelling grote groepen mensen treffen en voedselvergiftiging en diarree veroorzaken.",
            "latex": null,
            "type": "table"
        }
    },
    "back_matter": []
}