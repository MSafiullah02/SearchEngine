{
    "paper_id": "f3134cac984431bd8684fbd0205c483f694a71e3",
    "metadata": {
        "title": "",
        "authors": []
    },
    "abstract": [],
    "body_text": [
        {
            "text": "grillig gevormde, glanzende erythemateuze tumor met teleangi\u00ebctastie\u00ebn (figuur 3). Histologisch onderzoek van een stansbiopt van de tumor toonde een nodulair basaalcelcarcinoom. We excideerden de afwijking en pathologisch onderzoek van het excisiepreparaat bevestigde de diagnose 'nodulair basaalcelcarcinoom'. Pati\u00ebnt D, een 27-jarige man, zagen we regelmatig op de polikliniek Dermatologie vanwege psoriasis vulgaris. Hij had 2 weken eerder een tatoeage laten zetten op zijn linker onderarm, waarna hij een lokale opvlamming van psoriasis in de tatoeage kreeg (figuur 4). Na lokale behandeling met calcipotriol/betamethasongel verdwenen de klachten binnen \u00e9\u00e9n week.",
            "cite_spans": [],
            "ref_spans": [],
            "section": ""
        },
        {
            "text": "Dermatologische complicaties bij tatoeages kunnen worden onderverdeeld in infecties, maligniteiten en inflammatoire aandoeningen zoals allergische reacties en autoimmuunziekten. 2 Betrouwbare incidentiecijfers ontbreken. Zorgverleners hebben niet altijd kennis over complicaties van tatoeages. Vooral de inflammatoire reacties worden vaak niet herkend en door zorgverleners geduid als littekenweefsel of infectie. Inflammatoire aandoeningen kunnen bij pati\u00ebnten hevige klachten veroorzaken. Deze klinische les is gericht op het cre\u00ebren van bewustzijn en vergroten van de kennis over de belangrijkste dermatologische complicaties bij pati\u00ebnten met tatoeages. We bespreken ook de behandeling van pati\u00ebnten met allergische reacties op tatoeages. De tabel toont een overzicht van inflammatoire dermatosen bij permanente tatoeages.",
            "cite_spans": [
                {
                    "start": 178,
                    "end": 179,
                    "text": "2",
                    "ref_id": "BIBREF1"
                }
            ],
            "ref_spans": [],
            "section": "Beschouwing"
        },
        {
            "text": "Een allergische reactie op een permanente tatoeage is de voornaamste niet-infectieuze dermatologische complicatie van tatoeages. Pati\u00ebnten hebben forse jeuk en zwelling van de gehele tatoeage of van een deel van de tatoeage. Omdat het klinisch beeld kan vari\u00ebren worden de allergische reacties onderverdeeld op basis van de dermatologische klinische presentatie. 3 De meest voorkomende klinische variant is de 'plaquereactie', waarbij jeukende vlakke plaques op de plaats van de veroorzakende inktkleur verschijnen. Andere, minder frequent voorkomende varianten zijn de hyperkeratotische reactie en zelden wordt een ulceratieve reactie gezien (zie tabel). Ook gegeneraliseerde reacties zijn in de literatuur beschreven. De klachten zijn chronisch, manifesteren zich in 1 kleur van de tatoeage en kunnen maanden tot zelfs jaren na het zetten van de tatoeage optreden. 4 Blootstelling van de tatoeage aan zonlicht lijkt bij sommige pati\u00ebnten de reactie te kunnen induceren of versterken. Pati\u00ebnten kunnen ook klachten in eerder geplaatste tatoeages van dezelfde kleur hebben. Allergische reacties zijn beschreven bij tatoeages van bijna alle kleuren, rood is echter veruit de vaakst aangedane kleur. De klachten worden als zeer vervelend ervaren en kunnen zorgen voor een vermin- derde kwaliteit van leven, ongeacht de grootte van de tatoeage. 5 Differentiaaldiagnostisch kan gedacht worden aan een fototoxische reactie, laaggradige bacteri\u00eble infectie, lichen planus, sarco\u00efdose of een contactallergie voor diverse gebruikte topische middelen. Bij een tijdige diagnose hadden pati\u00ebnt A en B eerder behandeld kunnen worden en had de superinfectie bij pati\u00ebnt B mogelijk voorkomen kunnen worden. Om de diagnose te bevestigen kan een stansbiopt worden afgenomen. Bij histopathologisch onderzoek van een biopt worden verschillende ontstekingsbeelden onderscheiden: een licheno\u00efd, pseudo-lymfomateus of granulomateus beeld. De huidafwijkingen bij pati\u00ebnten met allergische reacties worden veroorzaakt door een type-IV-allergische reactie op een bestanddeel van de ingebrachte inkt. Om de diagnose te bevestigen kan aanvullend onderzoek door plakproeven en allergeenonderzoek gedaan worden. Dit wordt bemoeilijkt doordat de exacte bestanddelen van de tatoeage-inkt meestal niet te achterhalen zijn. De inkt is een combinatie van onoplosbare kleurstoffen en uiteenlopende toevoegingen. Resultaten van de plakproeven op de bestanddelen van de inkt zijn vaak negatief. 6 In recent onderzoek wordt gesuggereerd dat er mogelijk een complex en langdurig proces van 'haptenisatie' van de kleurstof optreedt. Hierbij reageren de chemicali\u00ebn in de inkt, eventueel na fotochemische metabolisatie, met eiwitten in de dermis en vormen zo een nieuw antigeen oftewel het allergeen. Ook vroeger kwamen allergische reacties op rode inkt het vaakst voor, met kwiksulfide als voornaamste allergeen. Afgelopen decennia is echter de samenstelling van tatoeage-inkten flink veranderd. Doorgaans bevatten de inkten minder anorganische pigmenten zoals de metaalzouten kwiksulfide en cadmiumsulfide, en meer organi-sche pigmenten zoals natuurlijke kleurstoffen en azokleurstoffen. De samenstelling van kleuren is bovendien uitgebreid, en de traditionele classificatie, waarin 1 kleur gekoppeld is aan 1 metaalzout, is achterhaald. Desondanks blijft rood de meest allergene kleur. De exacte oorzaak hiervan is nog niet achterhaald. Omdat het lastig is het verantwoordelijke allergeen te identificeren raden we in de praktijk de pati\u00ebnt af een nieuwe tatoeage met dezelfde kleur te nemen, onafhankelijk van het merk van de inkt. Daarnaast kan geen voorspelling worden gedaan over reacties bij andere kleuren omdat deze mogelijk gemeenschappelijke bestanddelen bevatten. Allergische reacties kunnen dagen tot jaren na het plaatsen van de tatoeage ontstaan, daarom wordt het vooraf zetten van een 'proeftatoeage' niet geadviseerd.",
            "cite_spans": [
                {
                    "start": 363,
                    "end": 364,
                    "text": "3",
                    "ref_id": "BIBREF2"
                },
                {
                    "start": 867,
                    "end": 868,
                    "text": "4",
                    "ref_id": "BIBREF3"
                },
                {
                    "start": 1342,
                    "end": 1343,
                    "text": "5",
                    "ref_id": "BIBREF4"
                },
                {
                    "start": 2459,
                    "end": 2460,
                    "text": "6",
                    "ref_id": "BIBREF5"
                }
            ],
            "ref_spans": [],
            "section": "Allergische reActies"
        },
        {
            "text": "Naast het cosmetische en psychosociale aspect hebben pati\u00ebnten voornamelijk hinder van jeuk. Mede hierdoor en door het chronische beloop van een allergische reactie is behandeling gewenst. De behandeling van pati\u00ebnten met allergische reacties bij tatoeages is lastig en vereist gespecificeerde kennis van de zorgverlener. Allereerst kan begonnen worden met lokale anti-inflammatoire middelen zoals topische glucocortico\u00efden, tacrolimus of lokale injectie met glucocortico\u00efden. De lokale glucocortico\u00efden hebben soms een goed effect, maar het resultaat is vaak tijdelijk en herhaling van de behandeling verhoogt het risico op bijwerkingen als huidatrofie. Om de hoeveelheid tatoeage-inkt in de huid te verminde- ren, kan chirurgische behandeling of laserbehandeling worden verricht. Hierbij gebruiken behandelaars ablatieve lasers zoals de CO 2 -laser en de erbium: yttriumaluminium-granaat(YAG)-laser en 'Q-switched' pigmentlasers zoals de Q-switched robijnlaser en de Q-switched alexandrietlaser. Ablatieve -verdampende -lasers verwijderen alle bestanddelen van het behandelde weefsel, inclusief het pigment. Q-switched lasers beschadigen selectief de pigmenthoudende cellen, waarna de vrijgekomen pigmentpartikels afgevoerd en herverdeeld worden via leukocyten en lymfe. Hoewel pigmentlasers frequent worden gebruikt voor de verwijdering van ongecompliceerde tatoeages, is weinig bekend over deze behandeling bij pati\u00ebnten met allergische reacties. Naast mogelijk onvolledige verwijdering, kunnen complicaties optreden als hyper-en hypopigmentatie, littekenvorming en ook kan juist door de lasertherapie een allergische reactie worden ge\u00efnduceerd. Daarnaast kan na Q-switched lasertherapie een paradoxale verdonkering van de inkt optreden, voornamelijk in tatoeage-inkten die titanium-of ijzeroxide bevatten. Deze verdonkering kan desastreuze gevolgen hebben bij bijvoorbeeld permanente make-up dat wordt gebruikt voor het accentueren van het lippenrood en waarin de inkt vaak ijzeroxide bevat. De overheid maakt momenteel plannen voor wetgeving over laserbehandeling. Door van laserbehandeling een voorbehouden handeling te maken, kan deze niet meer worden uitgevoerd door bijvoorbeeld schoonheidsspecialisten. Een chirurgische behandeloptie bij pati\u00ebnten met een allergische reactie is 'dermatoom shaving'. Hierbij wordt met een dermatoom een dun laagje huid afgeschaafd waarbij een deel van de dermis en daarin gelegen tatoeage-inkt wordt verwijderd. Ook bij deze ingreep kunnen littekenweefsel of pigmentatieveranderingen ontstaan. Bij pati\u00ebnten met persisterende klachten rest de mogelijkheid van een conventionele excisie.",
            "cite_spans": [],
            "ref_spans": [],
            "section": "BehAndeling Allergische reActie op tAtoeAge"
        },
        {
            "text": "De getatoe\u00eberde huid kan als predilectieplaats dienen voor auto-immuunziekten en andere inflammatoire huidaandoeningen zoals lichen planus, psoriasis, lupus erythematodes, vitiligo en sarco\u00efdose. 7 Dit kan verklaard worden door onder andere het K\u00f6bner-fenomeen, een bekende reactie bij psoriasis en andere auto-immuunaandoeningen van de huid. Het huidtrauma dat ontstaat door het aanbrengen van de tatoeage zorgt voor het uitlokken van de huidaandoening in het betreffende huidgebied. Niet zelden kan de huidafwijking, ge\u00efnitieerd door het tatoe\u00ebren, de eerste uiting zijn van een van de bovengenoemde aandoeningen. 7 Als er een verdenking is op een van de betreffende dermatosen, wordt geadviseerd de gehele huid te inspecteren en de familiaire voorgeschiedenis te verifi\u00ebren. Overigens zijn lichen planus en een allergische reactie met licheno\u00efd infiltraat lastig van elkaar te onderscheiden, zowel klinisch als histologisch. Cutane sarco\u00efdose dient niet verward te worden met een andere complicatie in een zwarte tatoeage; namelijk de papulonodulaire reacties, waarbij door overdosering van de inkt agglomeratie ontstaat van de nanopartikels zwarte pigment.",
            "cite_spans": [
                {
                    "start": 196,
                    "end": 197,
                    "text": "7",
                    "ref_id": "BIBREF6"
                },
                {
                    "start": 616,
                    "end": 617,
                    "text": "7",
                    "ref_id": "BIBREF6"
                }
            ],
            "ref_spans": [],
            "section": "Auto-immuunziekten en Andere inFlAmmAtoire huidziekten"
        },
        {
            "text": "Ondanks aangescherpte hygi\u00ebne-eisen zijn huidinfecties nog steeds de meest voorkomende dermatologische complicaties bij tatoeages. Micro-organismen kunnen onder andere verspreid worden via besmette naalden, onvoldoende persoonlijke hygi\u00ebnemaatregelen van de tatoeeerder, inadequaat gedesinfecteerde huid of al dan niet bacterieel-gecontamineerde tatoeage-inkt. Ook tijdens het wondhelingsproces kan een huidinfectie optreden, die gecompliceerd kan worden door contactallergie voor lokale geneesmiddelen. Infecties die worden veroorzaakt door stafylokokken, streptokokken, Pseudomonas aeruginosa en Escherichia coli komen relatief veel voor. Het betreft voornamelijk oppervlakkige huidinfecties. Diepe huidinfecties als cellulitis of erysipelas zijn zeldzaam. Mycobacteri\u00eble infecties, voornamelijk infecties met Mycobacterium chelonae, zijn regelmatig beschreven. Ook virale infecties als verrucae vulgares, herpes simplex en mollusca contagiosa zijn gerapporteerd als complicatie na het zetten van een tatoeage. 8 Door tatoe\u00ebren kunnen echter ook ernstigere infectieuze aandoeningen verspreid worden, zoals hiv, hepatitis B en C. Mycosen en parasitaire infecties als leishmaniasis zijn zeldzame complicaties. In de vorige eeuwen zijn cutane lepra, tuberculose en syfilis frequent beschreven als complicatie bij het tatoe\u00ebren. Transmissie verliep via speeksel dat werd gebruikt om de naald te bevochtigen. Huidkanker De relatie tussen tatoeages en huidkanker is nog niet geheel opgehelderd. In de literatuur zijn bij patienten met huidkanker in tatoeages voornamelijk plaveiselcarcinomen, basaalcelcarcinomen, melanomen en al dan niet benigne keratoacanthomen beschreven. Het totaal aantal pati\u00ebnten met huidkanker in een tatoeage is echter klein en vooralsnog wordt de relatie als co\u00efncidenteel beschouwd. 9 Desondanks hebben tatoeage-inkt en tatoe\u00ebren potentieel carcinogene effecten. In verschillende onderzoeken is onder uiteenlopende condities de aanwezigheid van potentieel carcinogene stoffen in tatoeage-inkt aangetoond, waaronder aromatische aminen en polycyclische aromatische koolwaterstoffen. 10 ",
            "cite_spans": [
                {
                    "start": 1013,
                    "end": 1014,
                    "text": "8",
                    "ref_id": "BIBREF7"
                },
                {
                    "start": 1807,
                    "end": 1808,
                    "text": "9",
                    "ref_id": "BIBREF8"
                },
                {
                    "start": 2105,
                    "end": 2107,
                    "text": "10",
                    "ref_id": "BIBREF9"
                }
            ],
            "ref_spans": [],
            "section": "inFecties"
        }
    ],
    "bib_entries": {
        "BIBREF0": {
            "ref_id": "b0",
            "title": "Tatoeages en piercings, een analyse van OBiN-gegevens",
            "authors": [
                {
                    "first": "W",
                    "middle": [],
                    "last": "Schoots",
                    "suffix": ""
                }
            ],
            "year": 2013,
            "venue": "",
            "volume": "",
            "issn": "",
            "pages": "",
            "other_ids": {}
        },
        "BIBREF1": {
            "ref_id": "b1",
            "title": "Complications of decorative tattoos: recognition and management",
            "authors": [
                {
                    "first": "C",
                    "middle": [],
                    "last": "Simunovic",
                    "suffix": ""
                },
                {
                    "first": "M",
                    "middle": [
                        "M"
                    ],
                    "last": "Shinohara",
                    "suffix": ""
                }
            ],
            "year": 2014,
            "venue": "Am J Clin Dermatol",
            "volume": "15",
            "issn": "",
            "pages": "525--561",
            "other_ids": {}
        },
        "BIBREF2": {
            "ref_id": "b2",
            "title": "Tattoo complaints and complications: diagnosis and clinical spectrum",
            "authors": [
                {
                    "first": "J",
                    "middle": [],
                    "last": "Serup",
                    "suffix": ""
                },
                {
                    "first": "K",
                    "middle": [
                        "H"
                    ],
                    "last": "Carlsen",
                    "suffix": ""
                },
                {
                    "first": "M",
                    "middle": [],
                    "last": "Sepehri",
                    "suffix": ""
                }
            ],
            "year": 2015,
            "venue": "Curr Probl Dermatol",
            "volume": "48",
            "issn": "",
            "pages": "48--60",
            "other_ids": {}
        },
        "BIBREF3": {
            "ref_id": "b3",
            "title": "Allergische reactie na permanente tatoeage",
            "authors": [
                {
                    "first": "S",
                    "middle": [],
                    "last": "Van Der Bent",
                    "suffix": ""
                },
                {
                    "first": "I",
                    "middle": [],
                    "last": "Schornagel",
                    "suffix": ""
                }
            ],
            "year": 2015,
            "venue": "Huisarts Wet",
            "volume": "1",
            "issn": "",
            "pages": "",
            "other_ids": {}
        },
        "BIBREF4": {
            "ref_id": "b4",
            "title": "Chronic tattoo reactions cause reduced quality of life equaling cumbersome skin diseases",
            "authors": [
                {
                    "first": "K",
                    "middle": [
                        "H"
                    ],
                    "last": "Carlsen",
                    "suffix": ""
                },
                {
                    "first": "J",
                    "middle": [],
                    "last": "Serup",
                    "suffix": ""
                }
            ],
            "year": 2015,
            "venue": "Curr Probl Dermatol",
            "volume": "48",
            "issn": "",
            "pages": "71--76",
            "other_ids": {}
        },
        "BIBREF5": {
            "ref_id": "b5",
            "title": "Patch test study of 90 patients with tattoo reactions: negative outcome of allergy patch test to baseline batteries and culprit inks suggests allergen(s) are generated in the skin through haptenization",
            "authors": [
                {
                    "first": "J",
                    "middle": [],
                    "last": "Serup",
                    "suffix": ""
                },
                {
                    "first": "Hutton",
                    "middle": [],
                    "last": "Carlsen",
                    "suffix": ""
                },
                {
                    "first": "K",
                    "middle": [],
                    "last": "",
                    "suffix": ""
                }
            ],
            "year": 2014,
            "venue": "Contact Dermat",
            "volume": "71",
            "issn": "",
            "pages": "255--63",
            "other_ids": {}
        },
        "BIBREF6": {
            "ref_id": "b6",
            "title": "Complications of decorative tattoos: recognition and management",
            "authors": [
                {
                    "first": "C",
                    "middle": [],
                    "last": "Simunovic",
                    "suffix": ""
                },
                {
                    "first": "M",
                    "middle": [
                        "M"
                    ],
                    "last": "Shinohara",
                    "suffix": ""
                }
            ],
            "year": 2014,
            "venue": "Am J Clin Dermatol",
            "volume": "15",
            "issn": "",
            "pages": "525--561",
            "other_ids": {}
        },
        "BIBREF7": {
            "ref_id": "b7",
            "title": "Cutaneous complications related to permanent decorative tattooing",
            "authors": [
                {
                    "first": "N",
                    "middle": [],
                    "last": "Kluger",
                    "suffix": ""
                }
            ],
            "year": 2010,
            "venue": "Expert Rev Clin Immunol",
            "volume": "6",
            "issn": "",
            "pages": "363--71",
            "other_ids": {}
        },
        "BIBREF8": {
            "ref_id": "b8",
            "title": "Tattoos, inks, and cancer",
            "authors": [
                {
                    "first": "N",
                    "middle": [],
                    "last": "Kluger",
                    "suffix": ""
                },
                {
                    "first": "V",
                    "middle": [],
                    "last": "Koljonen",
                    "suffix": ""
                }
            ],
            "year": 2012,
            "venue": "Lancet Oncol",
            "volume": "13",
            "issn": "",
            "pages": "161--169",
            "other_ids": {}
        },
        "BIBREF9": {
            "ref_id": "b9",
            "title": "A medical-toxicological view of tattooing",
            "authors": [
                {
                    "first": "P",
                    "middle": [],
                    "last": "Laux",
                    "suffix": ""
                },
                {
                    "first": "T",
                    "middle": [],
                    "last": "Tralau",
                    "suffix": ""
                },
                {
                    "first": "J",
                    "middle": [],
                    "last": "Tentschert",
                    "suffix": ""
                }
            ],
            "year": 2016,
            "venue": "Lancet",
            "volume": "387",
            "issn": "",
            "pages": "395--402",
            "other_ids": {}
        }
    },
    "ref_entries": {
        "FIGREF0": {
            "text": "Foto van de tatoeage op de linker onderarm van pati\u00ebnt A. Hierop is een allergische reactie op rode inkt in de hartvorm te zien (Afgedrukt met toestemming van belanghebbende.) Figuur 2 Foto van de ulceratieve reactie op rode inkt in de tatoeage op de rechter enkel van pati\u00ebnt B. (Afgedrukt met toestemming van belanghebbende.)",
            "latex": null,
            "type": "figure"
        },
        "FIGREF1": {
            "text": "Foto van de zwarte tatoeage van pati\u00ebnt C met een nodulair basaalcelcarcinoom. (Afgedrukt met toestemming van belanghebbende.) Figuur 4 Foto van de tatoeage van pati\u00ebnt D van de linker onderarm. Hierop is een schilferende afwijking passend bij psoriasis te zien. (Afgedrukt met toestemming van belanghebbende.)",
            "latex": null,
            "type": "figure"
        },
        "TABREF1": {
            "text": "Verder onderzoek voor risicoanalyse van deze potenti\u00eble carcinogeniteit is noodzakelijk, bijvoorbeeld in-vivo-onderzoek naar concentraties, metabolisme en samenstelling van de inkt in de huid. Daarnaast spelen andere factoren een rol: het mechanische trauma van het tatoe\u00ebren zelf, chronische inflammatoire reactie op lichaamsvreemd materiaal, infecties en blootstelling aan zonlicht. Bovendien kan vertraging ontstaan bij het stellen van de diagnose 'huidkanker' omdat huidafwijkingen, zoals melanocytaire tumoren, lastiger te beoordelen zijn in een tatoeage. Momenteel ontbreken grootschalige klinisch epidemiologische onderzoeken voor de bepaling van tatoeages als onafhankelijke risicofactor voor huidkanker.Dames en Heren, uiteenlopende dermatologische aandoeningen kunnen zich voordoen in tatoeages, waaronder allergische reacties, infecties, auto-immuunziekten en andere inflammatoire huidziekten. Allergische reacties op tatoeages zijn een veelvoorkomende, niet-infectieuze complicatie, meestal in reactie op de kleur rood.Ondanks verandering van de samenstelling van tatoeageinkten bestaat er geen hypoallergene rode kleurstof. Vooralsnog lijkt de relatie tussen tatoeages en huidkanker co\u00efncidenteel. Zorgverleners dienen zich bewust te zijn van de uitgebreide variatie van huidafwijkingen in tatoeages. en financi\u00eble ondersteuning: geen gemeld.Citeer als: Ned Tijdschr Geneeskd. 2016;160:A9808 \u2022 > kijk ook op www.ntvg.nl/A9808 \u25bc leerpunten \u25bc \u2022 8-10% van de Nederlanders vanaf 12 jaar heeft \u00e9\u00e9n of meer tatoeages. \u2022 Dermatologische complicaties van tatoeages zijn voornamelijk infectieus of inflammatoir, zoals allergische reacties en auto-immuunziekten van de huid. \u2022 Men moet bedacht zijn op de verschillende klinische presentaties van allergische reacties op tatoeage-inkt en de lastige behandeling hiervan. \u2022 De samenstelling van tatoeage-inkten is flink veranderd in de afgelopen decennia, maar rood blijft de frequentst aangedane kleur bij allergische reacties. \u2022 Huidafwijkingen in een tatoeage kunnen een eerste uiting zijn van een auto-immuunziekte van de huid of van een systemische ziekte. \u2022 De relatie tussen tatoeages en huidkanker wordt vooralsnog als co\u00efncidenteel beschouwd.",
            "latex": null,
            "type": "table"
        }
    },
    "back_matter": []
}