{
    "paper_id": "7c447aa5474902b564106a5472d2855c2cccd037",
    "metadata": {
        "title": "MR imaging of fetal cerebral anomalies",
        "authors": [
            {
                "first": "E",
                "middle": [],
                "last": "Kanal",
                "suffix": "",
                "affiliation": {},
                "email": ""
            },
            {
                "first": "F",
                "middle": [
                    "G"
                ],
                "last": "Shellock",
                "suffix": "",
                "affiliation": {},
                "email": ""
            },
            {
                "first": "L",
                "middle": [],
                "last": "Talagala",
                "suffix": "",
                "affiliation": {},
                "email": ""
            },
            {
                "first": "P",
                "middle": [
                    "C"
                ],
                "last": "Sonigo",
                "suffix": "",
                "affiliation": {},
                "email": ""
            },
            {
                "first": "F",
                "middle": [
                    "F"
                ],
                "last": "Rypens",
                "suffix": "",
                "affiliation": {},
                "email": ""
            },
            {
                "first": "M",
                "middle": [],
                "last": "Carteret",
                "suffix": "",
                "affiliation": {},
                "email": ""
            },
            {
                "first": "A",
                "middle": [
                    "L"
                ],
                "last": "Delezoide",
                "suffix": "",
                "affiliation": {},
                "email": ""
            },
            {
                "first": "F",
                "middle": [
                    "O"
                ],
                "last": "Brunelle",
                "suffix": "",
                "affiliation": {},
                "email": ""
            }
        ]
    },
    "abstract": [],
    "body_text": [
        {
            "text": "ziektegeschiedenis Pati\u00ebnt A, een 54-jarige man, kreeg 3 dagen na terugkeer in Nederland van een vakantie in Thailand plotseling hoge koorts tot 40,5\u00b0C, gepaard gaande met koude rillingen. Hij had geen hoofdpijn, geen spier-of gewrichtspijn, hoestte niet, had geen diarree en ook geen pijn bij plassen. De urine leek op het oog normaal. Twee dagen later bezocht hij 's avonds de afdeling Spoedeisende Hulp van ons ziekenhuis omdat de koorts en koude rillingen aan bleven houden. Hij was ruim 2 weken op vakantie in Thailand geweest, was v\u00f3\u00f3r de reis gevaccineerd tegen hepatitis A, difterie, tetanus, poliomyelitis en buiktyfus en hij gebruikte trouw mefloquine als malariaprofylacticum. Op vakantie had hij aan 'rafting' gedaan (wildwatervaren), twee weken voor hij op de Eerste Hulp kwam, waarbij hij een wond aan de hand had opgelopen. Deze was gehecht. Hij had enkele dagen een antibioticum gebruikt.",
            "cite_spans": [],
            "ref_spans": [],
            "section": ""
        },
        {
            "text": "Bij het onderzoek maakte pati\u00ebnt een zieke indruk. De lichaamstemperatuur was 39,1\u00b0C, de polsfrequentie 80/min, de bloeddruk 110/70 mm Hg. De conjunctivae waren ge\u00efnjicieerd. Aan de hand was het litteken van de wond met hechtingen zichtbaar, zonder teken van infectie. Verder werden bij algemeen lichamelijk onderzoek geen afwijkingen vastgesteld.",
            "cite_spans": [],
            "ref_spans": [],
            "section": ""
        },
        {
            "text": "Laboratoriumonderzoek toonde een leukocytose van 16,4 \u00d7 10 9 /l met 90% neutrofiele, 2% eosinofiele, 4% lymfocytaire en 4% monocytaire cellen in het uitstrijkje. Het aantal trombocyten was 169 \u00d7 10 9 /l (normaal: 150-300). De BSE was 14 mm/1e uur, de hemoglobineconcentratie 9,8 mmol/l, de creatinineconcentratie 115 \u00b5mol/l (later kwam deze weer in het normale gebied: 75-110). Bij presentatie was de activiteit van aspartaataminotransferase (ASAT) 42 E/l (normaal < 30), van alanine-aminotransferase (ALAT) 49 E/l (normaal < 26), van alkalische fosfatase (AF) 80 E/l (normaal: 20-80) en van \u03b3-glutamyltransferase (\u03b3GT) 55 E/l (normaal < 50); de concentratie van bilirubine bedroeg 16 \u00b5mol/l (normaal < 17), van direct bilirubine 5 (normaal < 7). Latere maximale waarden waren: ASAT: 239 E/l; ALAT: 1130 E/l; AF: 80 E/l; \u03b3GT: 55 E/l; bilirubine: 23 \u00b5mol/l. In de urine was de teststrip positief voor albumine.",
            "cite_spans": [],
            "ref_spans": [],
            "section": ""
        },
        {
            "text": "Vanwege de anamnese (watercontact met letsel tijdens wildwatervaren, koorts en koude rillingen), de bevindingen bij lichamelijk onderzoek (koorts, conjunctivitis) en bij laboratoriumonderzoek (leukocytose, albuminurie, verstoring van leverenzymwaarden) werd de waarschijnlijkheidsdiagnose 'leptospirose' gesteld en kreeg pati\u00ebnt behandeling met amoxicilline 500 mg 4 dd gedurende 7 dagen. Enkele dagen hierna was de temperatuur normaal en voelde pati\u00ebnt zich beter; later herstelde hij volledig. De microscopische agglutinatietest van serum op leptospiren bleek later positief en uit bloed werden leptospiren gekweekt behorend tot de serogroep Hebdomadis. samenvatting Twee weken na te hebben geraft (wildwatervaren) op een rivier in Thailand meldde een 54-jarige Nederlandse man zich met hoge koorts en koude rillingen. Tijdens het raften had hij een wond aan de hand opgelopen. Vanwege de anamnese (watercontact met letsel, koorts, koude rillingen), de bevindingen bij lichamelijk onderzoek (koorts, conjunctivitis) en bij laboratoriumonderzoek (leukocytose, albuminurie, verstoring van leverenzymwaarden) werd de waarschijnlijkheidsdiagnose 'leptospirose' gesteld. Die werd bevestigd door serologisch onderzoek en kweek van leptospiren uit het bloed. Leptospirose is een zo\u00f6nose, bij de mens verband houdend met bepaalde beroepen, watersport en overstromingen. Het ziektebeeld varieert van een minder ernstige koortsende ziekte (soms: febris e causa ignota) tot een ernstige ziekte met nier-en leverfalen, bloedingsneiging, longoedeem (syndroom van Weil). Bij reizigers met koorts, watercontact en leukocytose met neutrofilie dient leptospirose te worden overwogen en diagnostiek hiernaar te worden ingezet.",
            "cite_spans": [],
            "ref_spans": [],
            "section": ""
        },
        {
            "text": "beschouwing Leptospirose. Leptospirose wordt veroorzaakt door spirocheten van het geslacht Leptospira en is een wereldwijd voorkomende zo\u00f6notische infectie (tabel). Knaagdieren vormen het belangrijkste reservoir: zij scheiden maandenlang bacteri\u00ebn in de urine uit die in zoet water kunnen overleven. De mens wordt ge\u00efnfecteerd door contact met urine van knaagdieren of van andere ge\u00efnfecteerde dieren zoals hond of vee, of door contact met water of vlees verontreinigd met urine. Besmetting ontstaat door wondjes of via de slijmvliezen. Het geslacht Leptospira omvat 2 species: de pathogene Leptospira interrogans, en de apathogene saprofiet Leptospira biflexa. De pathogene soort L. interrogans is onderverdeeld in 23 serogroepen met meer dan 200 serotypen die door middel van serologisch onderzoek van elkaar kunnen worden onderscheiden. Met moleculair-biologische technieken heeft men de indeling verder verfijnd, maar in de praktijk wordt genoemde indeling nog steeds gehanteerd.",
            "cite_spans": [],
            "ref_spans": [],
            "section": ""
        },
        {
            "text": "In Nederland zijn vooral van belang de serotypen icterohaemorrhagiae en copenhageni (beide behorend tot serogroep Icterohaemorrhagiae en veroorzakers van het syndroom van Weil), serotype grippotyphosa (uit de serogroep Grippotyphosa, veroorzaker van modderkoorts) en serotype hardjo (uit de serogroep Sejroe, veroorzaker van melkerskoorts). Bij honden komt het serotype canicola voor, dat soms als beroepsziekte bij dierenartsen wordt gezien. Infectie met andere dan de genoemde leptospiren verloopt vaak weinig ernstig of asymptomatisch; bij 'koorts met onbegrepen origine' dient leptospirose in de overwegingen te worden betrokken. Leptospirose houdt verband met vele beroepen (mijnwerkers, boeren, vissers, dierenartsen, rioolwerkers, werkers in suikerrietplantages) en met watersport (kano\u00ebn, raften, windsurfen). De laatste jaren zijn epidemie\u00ebn van leptospirose beschreven in Nicaragua, 1 Brazili\u00eb 2 en India 3 die verband hielden met heftige regenval, 1 overvloedige regenval in krottenwijken 2 en met overstromingen na een cycloon. 3 In Nicaragua waren longbloedingen een opvallend kenmerk. 1 In Nederland was in de jaren 1991-1995 het totale aantal gevallen van leptospirose 159, terwijl dat in 1986-1991 229 was. De daling werd veroorzaakt door een sterke afname van het aantal gevallen van melkerskoorts. 4 Tegelijkertijd werd een toename van leptospirose bij reizigers geconstateerd, met name bij reizen buiten Europa. Er was een verschuiving van leptospirose als beroepsziekte naar een aandoening als gevolg van recreatieve activiteiten. 4 Ziekteverschijnselen. Leptospiren kunnen verschillende ziektebeelden veroorzaken: een koortsende ziekte, aseptische meningitis en het syndroom van Weil. Men spreekt bij voorkeur niet meer over ziekte van Weil omdat deze vooral werd geassocieerd met L. icterohaemorrhagiae terwijl dit vaak ernstige ziektebeeld ook kan worden veroorzaakt door andere serotypen.",
            "cite_spans": [
                {
                    "start": 1040,
                    "end": 1041,
                    "text": "3",
                    "ref_id": "BIBREF2"
                },
                {
                    "start": 1099,
                    "end": 1100,
                    "text": "1",
                    "ref_id": "BIBREF0"
                },
                {
                    "start": 1316,
                    "end": 1317,
                    "text": "4",
                    "ref_id": "BIBREF3"
                },
                {
                    "start": 1551,
                    "end": 1552,
                    "text": "4",
                    "ref_id": "BIBREF3"
                }
            ],
            "ref_spans": [],
            "section": ""
        },
        {
            "text": "De incubatietijd van leptospirose na een laboratoriumbesmetting en na bekende natuurlijke blootstelling was 2-20 dagen (mediaan: 11). De ziekte begint plotseling met koorts, al dan niet met koude rillingen, hoofd-en spierpijn. Anorexie, misselijkheid, braken en buikpijn en hoest en dyspneu kunnen zich voordoen. Soms is er conjunctivale vaatinjectie of meningeale prikkeling. De lever is vaak vergroot, de milt meestal niet. Er is leukocytose, bij ernstige ziekte kan trombopenie ontstaan.",
            "cite_spans": [],
            "ref_spans": [],
            "section": ""
        },
        {
            "text": "Bij ernstige ziekte ziet men na enkele dagen de complicaties van geelzucht, nierfalen, bloedingsneiging, myocarditis en longoedeem. Bij het syndroom van Weil is opvallend de sterke stijging van de bilirubineconcentratie bij lage transaminaseactiviteit. Bij infectie met leptospiren uit andere serogroepen dan Icterohaemorrhagiae, Grippotyphosa en Sejroe zijn de verschijnselen meestal minder ernstig; het ziektebeeld bestaat uit koorts, al dan niet met koude rillingen, hoofd-en spierpijn, matig verhoogde bilirubinespiegel zonder icterus. Bij de beschreven pati\u00ebnt, ge\u00efnfecteerd met leptospiren uit de Hebdomadis-groep, deed zich dit minder ernstige ziektebeeld voor.",
            "cite_spans": [],
            "ref_spans": [],
            "section": ""
        },
        {
            "text": "Diagnose. Leptospiren kunnen in de vroege fase van de ziekte worden gekweekt uit bloed, eventueel uit liquor. Urinekweken worden 7 \u00e0 10 dagen na het begin van de ziekte positief. Serologisch onderzoek (met de microscopische agglutinatietest en met ELISA) geeft een positieve uitslag ongeveer 6 dagen na het begin van de ziekte. In Nederland wordt deze diagnostiek verricht in het Referentielaboratorium voor Leptospirosen, afdeling Biomedisch Onderzoek van het Koninklijk Instituut voor de Tropen, Amsterdam.",
            "cite_spans": [],
            "ref_spans": [],
            "section": ""
        },
        {
            "text": "Differenti\u00eble diagnose. Bij een pati\u00ebnt met koorts en geelzucht zal virale hepatitis de belangrijkste overweging zijn. De anamnese, leukocytose en hoge bilirubinespiegel gepaard met lage transaminasewaarden duiden echter op leptospirose. Wanneer petechi\u00ebn aanwezig zijn, dient men aan meningokokkenbacteri\u00ebmie te denken en bij nierfalen overwege men ook hemolytischuremisch syndroom. Bij een pati\u00ebnt met koorts zonder geelzucht komen in aanmerking: malaria (bij de niet-immune reiziger vindt men gewoonlijk een laag of normaal aantal leukocyten en trombopenie; leukocytose doet zich voor bij gecompliceerde malaria), acute schistosomiasis (waar was de pati\u00ebnt en was er watercontact?; vaak vindt men dan ook urticaria of oedeem, en eosinofilie), rickettsiosen (normaal of laag aantal leukocyten, 'eschar' (dat is een induratie met een zwart korstje), exantheem, soms 'relapsing fever' (normaal aantal leukocyten, vaak trombopenie), of viscerale leishmaniasis (lymfadenopathie, hepatosplenomegalie, pancytopenie).",
            "cite_spans": [],
            "ref_spans": [],
            "section": ""
        },
        {
            "text": "Behandeling. Penicilline, amoxicilline, tetra-/doxycycline en macroliden zoals erytromycine zijn effectief. Bij ernstige infectie wordt benzylpenicilline 1 \u00d7 10 6 E 4 dd gegeven, i.v. of i.m.; bij minder ernstige infecties amoxicilline 500 mg 4 dd of doxycycline 100 mg 2dd of erytromycine 500 mg 4 dd, alle gedurende 7 dagen.",
            "cite_spans": [],
            "ref_spans": [],
            "section": ""
        },
        {
            "text": "Preventie. Landbouwvee en huisdieren kunnen worden inge\u00ebnt. Voor beroepsgroepen die een verhoogd risico lopen, kan het risico worden verkleind door maatregelen als beschermende kleding, handschoenen en verminderen van het rattenreservoir. Bij watersportactiviteiten kan men wijzen op het risico, soms zal men chemoprofylaxe met bijvoorbeeld doxycycline, dagelijks 100 mg, kunnen overwegen. Omdat dit tevens een goed malariaprofylacticum is, komt deze profylaxe in aanmerking bij risicovolle activiteiten in malaria-endemische gebieden.",
            "cite_spans": [],
            "ref_spans": [],
            "section": ""
        },
        {
            "text": "abstract Fever and chills after a visit to Thailand, due to leptospirosis. -Two weeks after rafting on a river in Thailand a Dutch 54-yearold male experienced chills and high fever. While rafting he had wounded his hand. Because of the history (water contact, the wound, high fever with chills), of the findings at examination (fever, conjunctivitis) and of the laboratory findings (leukocytosis, albuminuria, disturbance of liver enzymes), a clinical diagnosis of 'leptospirosis' was made. This was confirmed by serological tests and culturing of Leptospirae from the blood. Leptospirosis is a zoonosis, in man associated with certain occupations, water sports and inundations. The clinical picture varies from a mild febrile disease (sometimes pyrexia of unknown origin) to a severe condition with kidney and liver failure, bleeding tendency, lung oedema (Weil's syndrome). In travellers with fever, water contact, leukocytosis and neutrophilia, leptospirosis must be considered and specific diagnostic tests applied.",
            "cite_spans": [],
            "ref_spans": [],
            "section": ""
        }
    ],
    "bib_entries": {
        "BIBREF0": {
            "ref_id": "b0",
            "title": "Leptospirosis associated with outbreak of acute febrile illness and pulmonary haemorrhage",
            "authors": [
                {
                    "first": "S",
                    "middle": [
                        "R"
                    ],
                    "last": "Zaki",
                    "suffix": ""
                },
                {
                    "first": "W",
                    "middle": [
                        "J"
                    ],
                    "last": "Shieh",
                    "suffix": ""
                }
            ],
            "year": 1995,
            "venue": "Lancet",
            "volume": "347",
            "issn": "",
            "pages": "535--541",
            "other_ids": {}
        },
        "BIBREF1": {
            "ref_id": "b1",
            "title": "Urban epidemic of severe leptospirosis in Brazil. Salvador Leptospirosis Study Group",
            "authors": [
                {
                    "first": "A",
                    "middle": [
                        "I"
                    ],
                    "last": "Ko",
                    "suffix": ""
                },
                {
                    "first": "Galvao",
                    "middle": [],
                    "last": "Reis",
                    "suffix": ""
                },
                {
                    "first": "M",
                    "middle": [],
                    "last": "",
                    "suffix": ""
                },
                {
                    "first": "Ribeiro",
                    "middle": [],
                    "last": "Dourado",
                    "suffix": ""
                },
                {
                    "first": "C",
                    "middle": [
                        "M"
                    ],
                    "last": "Johnson Jr",
                    "suffix": ""
                },
                {
                    "first": "W",
                    "middle": [
                        "D"
                    ],
                    "last": "Riley",
                    "suffix": ""
                },
                {
                    "first": "L",
                    "middle": [
                        "W"
                    ],
                    "last": "",
                    "suffix": ""
                }
            ],
            "year": 1999,
            "venue": "Lancet",
            "volume": "354",
            "issn": "",
            "pages": "820--825",
            "other_ids": {}
        },
        "BIBREF2": {
            "ref_id": "b2",
            "title": "Report of the investigation of a post-cyclone outbreak in Orissa",
            "authors": [],
            "year": 1999,
            "venue": "Wkly Epidemiol Rec",
            "volume": "75",
            "issn": "",
            "pages": "217--240",
            "other_ids": {}
        },
        "BIBREF3": {
            "ref_id": "b3",
            "title": "Leptospirose in Nederland 1991-1995",
            "authors": [
                {
                    "first": "D",
                    "middle": [
                        "P"
                    ],
                    "last": "Olszyna",
                    "suffix": ""
                },
                {
                    "first": "R",
                    "middle": [],
                    "last": "Jaspars",
                    "suffix": ""
                },
                {
                    "first": "P",
                    "middle": [],
                    "last": "Speelman",
                    "suffix": ""
                },
                {
                    "first": "H",
                    "middle": [],
                    "last": "Elzakker E Van, Korver",
                    "suffix": ""
                },
                {
                    "first": "R",
                    "middle": [
                        "A"
                    ],
                    "last": "Hartskeerl",
                    "suffix": ""
                }
            ],
            "year": 1998,
            "venue": "Ned Tijdschr Geneeskd",
            "volume": "142",
            "issn": "",
            "pages": "1270--1273",
            "other_ids": {}
        }
    },
    "ref_entries": {
        "TABREF0": {
            "text": "Koorts en koude rillingen na een bezoek aan Thailand, door leptospirose p.a.kager, e.c.m.van gorp en p.p.a.m.van thiel Academisch Medisch Centrum, afd. Inwendige Geneeskunde, onderafd. Infectieziekten, Tropische Geneeskunde en Aids, Meibergdreef 9, 1105 AZ Amsterdam. Prof.dr.P.A.Kager, internist; E.C.M.van Gorp, assistent-geneeskundige (thans: internist-infectioloog, Slotervaartziekenhuis, afd. Inwendige Geneeskunde, Amsterdam); P.P.A.M.van Thiel, internist-infectioloog (tevens consulent infectieziekten voor de krijgsmacht). Correspondentieadres: prof.dr.P.A.Kager (p.a.kager@amc.uva.nl).",
            "latex": null,
            "type": "table"
        }
    },
    "back_matter": [
        {
            "text": "Dr. lorand te Karlsbad had bij een oponthoud te Brussel aan de redactie van het Journal de Chirurgie een photographie ter beschikking gesteld van een pati\u00ebnt met dubbelvorming van den penis, en het tijdschrift had deze photographie afgedrukt. Het openbaar ministerie heeft daarop de redactie vervolgd wegens een aanslag op de eerhaarbeid en Dr. lorand uit het land doen zenden wegens invoer van pornographische afbeeldingen in Belgi\u00eb.(Berichten Buitenland. Ned Tijdschr Geneeskd 1901;45I:1235.)",
            "cite_spans": [],
            "ref_spans": [],
            "section": "Eerbaarheid in Belgi\u00eb"
        },
        {
            "text": "De aangifte van een geval van besmettelijke ziekte door een geneesheer zal voortaan door de stad met 2 frcs. beloond worden. Hij is tot de aangifte niet verplicht. La Belgique M\u00e9dicale vindt dit voorbeeld navolgenswaardig. Een verdere nieuwe maatregel is, dat de ontsmetting van stadswege steeds kosteloos zal geschieden, op grond dat zij meer in het algemeen belang geschiedt, dan in het belang van de bewoners van het ontsmette huis. ",
            "cite_spans": [],
            "ref_spans": [],
            "section": "Besmettelijke ziekten"
        }
    ]
}