{
    "paper_id": "PMC7119970",
    "metadata": {
        "title": "8 Plotselinge uitbraken",
        "authors": [
            {
                "first": "L.M.",
                "middle": [],
                "last": "Bouter",
                "suffix": "",
                "email": null,
                "affiliation": {}
            },
            {
                "first": "M.C.J.M.",
                "middle": [],
                "last": "van Dongen",
                "suffix": "",
                "email": null,
                "affiliation": {}
            },
            {
                "first": "G.A.",
                "middle": [],
                "last": "Zielhuis",
                "suffix": "",
                "email": null,
                "affiliation": {}
            }
        ]
    },
    "body_text": [
        {
            "text": "Na bestudering van dit hoofdstuk is de lezer in staat:",
            "cite_spans": [],
            "section": "Leerdoelen",
            "ref_spans": []
        },
        {
            "text": "\nbelangrijke specifieke kenmerken van epidemiologisch onderzoek naar plotselinge uitbraken te beschrijven;een globale schets te geven van de designs voor beschrijvend en analytisch onderzoek naar plotselinge uitbraken en van het gebruik van modellen en simulaties voor het bestuderen van deze epidemie\u00ebn;het stappenplan van het Center for Disease Control (CDC) in uitbraaksituaties toe te passen;een globale schets te geven van enkele belangrijke analysetechnieken in onderzoek naar plotselinge uitbraken: clusteranalyse en basaal reproductiecijfer;resultaten van onderzoek naar plotselinge uitbraken te interpreteren.\n",
            "cite_spans": [],
            "section": "Leerdoelen",
            "ref_spans": []
        },
        {
            "text": "Er is sprake van een\nplotselinge uitbraak van ziekte als het aantal nieuwe ziektegevallen dat men in een bepaalde situatie en in een relatief korte tijd waarneemt aanzienlijk groter is dan men zou verwachten. Eigenlijk is dit ook de definitie van een\nepidemie , maar toch prefereren veel epidemiologen die term voor meer grootschalige en geografisch meer uitgebreide stijgingen van de ziekte-incidentie.",
            "cite_spans": [],
            "section": "8.1 Inleiding: onderzoek naar uitbraken van ziekte is lastig maar reuzespannend",
            "ref_spans": []
        },
        {
            "text": "Doel van het onderzoek naar plotselinge uitbraken is de omvang van de uitbraak in kaart te brengen en zo snel mogelijk zowel het agens (de determinant) als de bron op te sporen, omdat in beide het aangrijpingspunt voor interventie gelegen kan zijn. Hierbij moet men denken aan het behandelen van de ziektegevallen zelf, het nemen van maatregelen die de uitbraak tot staan brengen, en het doen van aanbevelingen om te voorkomen dat zich in de toekomst hier of elders vergelijkbare plotselinge uitbraken voordoen.",
            "cite_spans": [],
            "section": "8.1 Inleiding: onderzoek naar uitbraken van ziekte is lastig maar reuzespannend",
            "ref_spans": []
        },
        {
            "text": "In hoofdstuk 10.1007/978-90-313-7814-2_4 is onderscheid gemaakt tussen particularistische vraagstellingen, gebonden aan een specifiek moment en/of specifieke plaats, en abstracte, wetenschappelijke vraagstellingen die kennis genereren over de abstracte werkelijkheid. Onderzoek naar plotselinge uitbraken zal bijna altijd particularistisch van aard zijn. Het gaat er niet om nieuwe determinanten voor een ziekte in het algemeen te ontdekken, maar om erachter te komen wat een specifieke, aan tijd en plaats gebonden uitbraak heeft veroorzaakt. Met deze kennis kan men lokaal maatregelen nemen om de uitbraak te stoppen en vergelijkbare uitbraken te voorkomen. Indien het onderzoek tevens leidt tot nieuwe inzichten, bijvoorbeeld over een nog niet eerder beschreven transmissieroute, dan heeft het ook abstracte kennis geproduceerd, maar dat is niet de primaire ambitie van de epidemioloog die zich met plotselinge uitbraken bezighoudt.",
            "cite_spans": [],
            "section": "8.1 Inleiding: onderzoek naar uitbraken van ziekte is lastig maar reuzespannend",
            "ref_spans": []
        },
        {
            "text": "Als men het heeft over determinanten van plotselinge uitbraken, dan denkt men doorgaans aan uitbraken van infectieziekten (voedselinfecties, open tuberculose, drinkwaterverontreinigingen). Toch blijken diverse plotselinge uitbraken het gevolg te zijn van een milieu-incident (spelen van kinderen op gifgronden, onbedoelde uitstoot van giftige stoffen, rampen), of van fouten bij de behandeling en verzorging van pati\u00ebnten (iatrogene uitbraken, bijvoorbeeld aangeboren afwijkingen ten gevolge van het gebruik van thalidomide tijdens de zwangerschap, oogafwijkingen ten gevolge van te hoge zuurstofconcentraties in couveuses van prematuur geboren kinderen enzovoort). Niet alle uitbraken zijn dus van infectieuze aard en niet alle infectieziekten leiden tot plotselinge uitbraken.",
            "cite_spans": [],
            "section": "8.1 Inleiding: onderzoek naar uitbraken van ziekte is lastig maar reuzespannend",
            "ref_spans": []
        },
        {
            "text": "Omdat deze beide toepassingen van de epidemiologie \u2013 de infectieziektenepidemiologie en de epidemiologie van plotselinge uitbraken \u2013 wel vaak samenvallen, zullen in dit hoofdstuk de uitbraken van infectieziekten de meeste aandacht krijgen. Specifiek voor de\ninfectieziektenepidemiologie is, dat men te maken heeft met een micro-organisme (virus, bacterie, parasiet). Veel van deze micro-organismen kunnen alleen overleven als ze van de ene gastheer op de andere gastheer worden overgebracht. Deze overdracht kan direct van mens tot mens plaatsvinden, of door tussenkomst van een \u2018tussengastheer\u2019 (bijvoorbeeld een insect, zoals bij malaria). Alleen bij directe mens-tot-mensoverdracht spreekt men van besmettelijke ziekten .",
            "cite_spans": [],
            "section": "8.1 Inleiding: onderzoek naar uitbraken van ziekte is lastig maar reuzespannend",
            "ref_spans": []
        },
        {
            "text": "Tegenover de neiging van het infectieuze agens om te reproduceren staat de neiging van de gastheer zich te verdedigen. Hiertoe beschikt deze over een algemeen afweersysteem, aangevuld met specifieke afweer (immuniteit) tegen bepaalde agentia, die is opgebouwd door eerdere infectie met dat agens of door vaccinatie. Een verminderde werking of het ontbreken van dergelijke verdedigingsmechanismen maakt de gastheer extra gevoelig voor infecties. Het gedrag van het infectieuze agens en de afweer van de potenti\u00eble gastheren betekenen op hun beurt dat, in tegenstelling tot de situatie van niet-infectieuze ziekten, de kans op ziekte in een individu ook afhangt van de aanwezigheid van ziekte bij andere individuen in de populatie. Een micro-organisme zoals het poliovirus kan immers alleen een epidemie veroorzaken als het micro-organisme kan circuleren in een gemeenschap van mensen die nog niet immuun zijn voor het virus. Interventie bij infectieziekten (zoals het geven van een poliovaccin) heeft dan ook niet alleen gevolgen voor de persoon die de interventie ondergaat, maar ook voor de andere individuen in de populatie.",
            "cite_spans": [],
            "section": "8.1 Inleiding: onderzoek naar uitbraken van ziekte is lastig maar reuzespannend",
            "ref_spans": []
        },
        {
            "text": "Er zijn dus twee elementen waarin de infectieziekte-epidemiologie verschilt van de epidemiologie van chronische ziekten:",
            "cite_spans": [],
            "section": "8.1 Inleiding: onderzoek naar uitbraken van ziekte is lastig maar reuzespannend",
            "ref_spans": []
        },
        {
            "text": "\nEen pati\u00ebnt kan ook een determinant zijn voor een andere persoon. Daarmee is de kans op ziekte dus afhankelijk van de vraag of zich andere personen met de ziekte in de buurt bevinden en is het patroon van contacten in de bevolking van belang bij het bestuderen van een infectieziektenepidemie.Mensen kunnen immuun zijn voor de ziekte.\n",
            "cite_spans": [],
            "section": "8.1 Inleiding: onderzoek naar uitbraken van ziekte is lastig maar reuzespannend",
            "ref_spans": []
        },
        {
            "text": "De consequentie hiervan is dat enkele aanvullende begrippen nodig zijn om de frequentie van infectieziekten te kunnen beschrijven en verklaren: besmettelijkheid, transmissiekans, contactpatroon en het basaal reproductiegetal. Bovendien verlopen de gebeurtenissen die tot een infectieziekte leiden (en haar gevolgen) vaak veel sneller dan bij niet-infectieuze ziekten, een fenomeen dat zich bij uitstek voordoet bij plotselinge uitbraken. Daardoor gaan allerlei gebruikelijke assumpties, zoals die van onafhankelijke ziektekansen, niet op en moeten aangepaste analysemethoden worden gebruikt.",
            "cite_spans": [],
            "section": "8.1 Inleiding: onderzoek naar uitbraken van ziekte is lastig maar reuzespannend",
            "ref_spans": []
        },
        {
            "text": "Wanneer een persoon ge\u00efnfecteerd wordt, kunnen na een zekere tijd (de\nincubatieperiode ) symptomen optreden en wordt de ziekte manifest. Meestal verdwijnen de verschijnselen van de ziekte weer, al dan niet na behandeling, maar de infectie blijft doorgaans niet zonder gevolgen voor immuniteit en dragerschap. Min of meer los van het verloop van de ziekte heeft namelijk ook de infectie een karakteristiek verloop, dat wordt aangeduid met besmettelijkheid . Na enige tijd (de\nlatentieperiode ) is het besmette individu zelf besmettelijk en kan het de ziekte doorgeven aan anderen. Ook aan de besmettelijke periode komt in de regel een eind, maar belangrijk is dat begin en eind ervan niet noodzakelijkerwijs samenvallen met de periode waarin de verschijnselen van de ziekte manifest zijn. Zo kan een individu al besmettelijk zijn voordat het symptomen heeft (bijvoorbeeld bij waterpokken onder kinderen en bij besmetting met het hiv-virus), en in andere gevallen kan de besmettelijkheid voortduren als de symptomen al verdwenen zijn (bijvoorbeeld bij hepatitis B, waar zelfs jarenlang asymptomatisch infectieus dragerschap mogelijk is).",
            "cite_spans": [],
            "section": "8.1 Inleiding: onderzoek naar uitbraken van ziekte is lastig maar reuzespannend",
            "ref_spans": []
        },
        {
            "text": "De kans dat een persoon ge\u00efnfecteerd wordt bij contact met een ander, besmet individu noemt men de\ntransmissiekans (p). Deze kans is afhankelijk van de kenmerken van het besmette individu, van de vector (mug, voedsel, deeltjes in de lucht) die voor de overdracht zorgt, van de wijze waarop het contact plaatsvindt en van de kenmerken van de nog te infecteren gastheer. De simpelste manier om deze transmissiekans weer te geven is de\nsecundaire attack-rate : het aantal zieken onder degenen die contact hebben gehad met een besmet individu, gedeeld door het totale aantal personen dat contact heeft gehad. Meer verfijnde methoden houden rekening met het feit dat een gastheer meerdere contacten met een of meer ge\u00efnfecteerden gehad kan hebben. De transmissiekans wordt dan uitgedrukt als het aantal nieuw-ge\u00efnfecteerden, die contact hebben gehad met ge\u00efnfecteerde personen, gedeeld door het totaal aantal contacten met ge\u00efnfecteerde personen.",
            "cite_spans": [],
            "section": "8.1 Inleiding: onderzoek naar uitbraken van ziekte is lastig maar reuzespannend",
            "ref_spans": []
        },
        {
            "text": "Het\nbasaal reproductiegetal (R0) is het aantal nieuwe besmettelijke individuen dat \u00e9\u00e9n besmettelijk individu kan produceren in een populatie waarin iedereen vatbaar is voor de infectie. In paragraaf 8.6.2 werken we dit begrip verder uit.",
            "cite_spans": [],
            "section": "8.1 Inleiding: onderzoek naar uitbraken van ziekte is lastig maar reuzespannend",
            "ref_spans": []
        },
        {
            "text": "Deze specifieke kenmerken van onderzoek naar plotselinge uitbraken maken deze vorm van epidemiologie erg spannend en kunnen de onderzoekers ook veel voldoening geven, in het bijzonder als de resultaten gebruikt kunnen worden om nieuwe ziektegevallen te voorkomen. Het gaat echter vaak om particularistisch onderzoek, dat doorgaans niet tot nieuwe wetenschappelijke bevindingen leidt, maar wel tot snel ingrijpen. Epidemiologen betrokken bij onderzoek naar plotselinge uitbraken dienen, behalve over methodologische vaardigheden, ook te beschikken over sociale, politieke en praktische vaardigheden. Ten slotte geldt dat de tijdsdruk vaak noodzaakt tot compromissen voor wat betreft de zorgvuldigheid waarmee het onderzoek wordt opgezet en de kwaliteit waarmee de gegevens verkregen kunnen worden.",
            "cite_spans": [],
            "section": "8.1 Inleiding: onderzoek naar uitbraken van ziekte is lastig maar reuzespannend",
            "ref_spans": []
        },
        {
            "text": "Kinkhoest is een acute besmettelijke longziekte die meestal veroorzaakt wordt door de bacterie\nBordetella pertussis. De \u2018typische\u2019 hoestbuien zijn het gevolg van de door deze bacteri\u00ebn geproduceerde toxinen. Overdracht vindt plaats door hoesten van een pati\u00ebnt en inademen door de contacten. Pati\u00ebnten zijn het meest besmettelijk in de periode voorafgaand aan de typische hoestbuien, maar de besmettelijkheid duurt ook daarna nog enkele weken voort. Kinkhoest is zeer besmettelijk. Gemiddeld 90% van de onbeschermde leden van een gezin met een kinkhoestpati\u00ebnt raakt ge\u00efnfecteerd. In landen met een hoge vaccinatiegraad spelen adolescenten en volwassen een belangrijke rol bij de verspreiding van kinkhoest. Het doormaken van kinkhoest geeft geen levenslange immuniteit. Vier tot twintig jaar na doorgemaakte kinkhoestinfectie neemt de immuniteit af. Ook vaccinatie beschermt niet levenslang maar circa vier tot twaalf jaar.",
            "cite_spans": [],
            "section": "Casus 8.1 Surveillance en vaccinatie van kinkhoest bij kinderen ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Kinkhoest komt wereldwijd voor, met naar schatting jaarlijks 45 miljoen ziektegevallen en 400.000 sterfgevallen. Er zijn grote verschillen in de gerapporteerde incidentie, deels re\u00ebel door verschillen in de preventie- en bestrijdingsstrategie, deels ook door verschillen in diagnose en rapportagecriteria. Sinds 1996 is het aantal gevallen van kinkhoest in Nederland weer toegenomen (zie figuur 8.1). Jaarlijks worden er nu 4000 tot 8000 gevallen van kinkhoest gemeld. In 250 tot 500 gevallen is ziekenhuisopname noodzakelijk. Sterfte ten gevolge van kinkhoest komt slechts bij hoge uitzondering voor.",
            "cite_spans": [],
            "section": "Casus 8.1 Surveillance en vaccinatie van kinkhoest bij kinderen ::: 8.2 Surveillance om tijdig alarm te kunnen slaan",
            "ref_spans": [
                {
                    "start": 395,
                    "end": 398,
                    "mention": "8.1",
                    "ref_id": null
                }
            ]
        },
        {
            "text": "Voor de preventie van kinkhoest zijn zowel cellulaire als acellulaire vaccins beschikbaar. Cellulaire vaccins zijn gemaakt van dode bacteri\u00ebn. Zij bevatten veel antigenen en veroorzaken soms milde tot heftige bijwerkingen. Acellulaire vaccins bevatten combinaties van eiwitcomponenten afkomstig van de bacterie. Ook hiervan kunnen lichte bijwerkingen optreden, zoals roodheid, pijn en zwelling op de plaats van injectie alsmede huilen en hangerigheid.",
            "cite_spans": [],
            "section": "Casus 8.1 Surveillance en vaccinatie van kinkhoest bij kinderen ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Vanaf de start van het Rijksvaccinatieprogramma in 1953 werd op de leeftijd van 2, 3, 4 en 11 maanden een DKTP-injectie gegeven met een cellulaire K-component. Omdat in de jaren rond de eeuwwisseling de effectiviteit van de K-component van de DKTP-inenting achteruit bleek te gaan en bij herhaling omvangrijke epidemische golven van kinkhoest over Nederland trokken (zie figuur 8.1), mogelijk door verandering in de circulerende\nB. pertussis-bacteri\u00ebn, heeft de minister van Volksgezondheid in 2000 besloten een extra vaccinatie tegen kinkhoest voor 4-jarigen in te voeren als onderdeel van het Rijksvaccinatieprogramma. Er is voor een acellulair vaccin gekozen omdat het cellulair vaccin op vierjarige leeftijd te veel bijwerkingen geeft. Vanaf 2005 wordt ook in het eerste levensjaar een acellulair kinkhoestvaccin gebruikt.",
            "cite_spans": [],
            "section": "Casus 8.1 Surveillance en vaccinatie van kinkhoest bij kinderen ::: 8.2 Surveillance om tijdig alarm te kunnen slaan",
            "ref_spans": [
                {
                    "start": 378,
                    "end": 381,
                    "mention": "8.1",
                    "ref_id": null
                }
            ]
        },
        {
            "text": "Er wordt een gecombineerd DTP-acellulair kinkhoestvaccin ontwikkeld dat in de toekomst de huidige DKTP kinkhoestvaccinaties kan vervangen. Op grond van de berichten dat het huidige kinkhoestvaccin niet meer zou voldoen, zijn veel ouders kritisch geworden over vaccinatie en is de vaccinatiegraad ook verminderd.",
            "cite_spans": [],
            "section": "Casus 8.1 Surveillance en vaccinatie van kinkhoest bij kinderen ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "De nauwgezette interpretatie van gegevens uit verschillende bronnen in de continue surveillance draagt bij aan de evaluatie van het Rijksvaccinatieprogramma en vormt de basis voor de optimalisatie van de bestrijding van kinkhoest in Nederland.",
            "cite_spans": [],
            "section": "Casus 8.1 Surveillance en vaccinatie van kinkhoest bij kinderen ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "(Bron: Conijn-Van Spaendonck MAE. De bestrijding van kinkhoest na een halve eeuw vaccineren. Ned Tijdschr Geneeskd 2008, 152: 66-68.)",
            "cite_spans": [],
            "section": "Casus 8.1 Surveillance en vaccinatie van kinkhoest bij kinderen ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Naar aanleiding van epidemie\u00ebn van severe acute respiratory syndrome (SARS), vogelgriepvirus type H5N1 en bioterrorisme rond de recente eeuwwisseling is ook de behoefte gegroeid om ongebruikelijke ziekteverheffingen te signaleren van (combinaties van) aspecifieke klachten en symptomen. Bij deze zogenaamde\nsyndroomsurveillance bestudeert men de frequentie van vroege, aspecifieke klachten of verschijnselen die bij bijvoorbeeld huisarts, ziekenhuis, apotheker (verkoop van geneesmiddelen) of arbodienst (ziekteverzuim) worden gerapporteerd. Zonder dat er sprake is van een exacte enkelvoudige diagnose worden syndroomdefinities opgesteld op basis van combinaties van klachten. Een verhoogd voorkomen van een dergelijk syndroom vormt dan aanleiding voor nader onderzoek of zelfs maatregelen.",
            "cite_spans": [],
            "section": "Casus 8.1 Surveillance en vaccinatie van kinkhoest bij kinderen ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Een toename van het aantal ziektegevallen behoeft niet altijd te betekenen dat er sprake is van een plotselinge uitbraak. Men dient ook bedacht te zijn op de mogelijkheid dat de populatie naar omvang of samenstelling is veranderd, of dat er sprake is van een verandering in de wijze waarop ziektegevallen worden opgespoord of geregistreerd. Media-aandacht alleen al zorgt doorgaans voor een forse toename van het aantal gerapporteerde ziektegevallen. Om van een uitbraak te kunnen spreken, is het tevens van belang dat de gerapporteerde ziektegevallen op de een of andere manier aan elkaar gerelateerd zijn, bijvoorbeeld omdat ze dezelfde karakteristieke ziektekenmerken hebben, dezelfde serologische bacterietypen, dezelfde omstandigheden enzovoort. Het ontbreken van dit soort gemeenschappelijke kenmerken betekent niet dat een plotselinge uitbraak uitgesloten is, maar het maakt het wel minder waarschijnlijk.",
            "cite_spans": [],
            "section": "Casus 8.1 Surveillance en vaccinatie van kinkhoest bij kinderen ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "In onderzoek naar uitbraken, en dus ook in surveillancesystemen, is een goede definitie van een ziektegeval uiterst belangrijk. Hoe duidelijker de definitie van een ziektegeval des te groter de kwaliteit van de gegevens. Als er weinig misclassificatie is, zal de verzamelde informatie beter interpreteerbaar zijn en zullen de vragen over de aard en ernst van een uitbraak ook beter beantwoord kunnen worden. Een\ndefinitie van een ziektegeval bevat altijd de volgende vier elementen:",
            "cite_spans": [],
            "section": "Casus 8.1 Surveillance en vaccinatie van kinkhoest bij kinderen ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "\nklinische symptomen;kenmerken van de aangedane personen;kenmerken van plaats (waar de uitbraak zich afspeelt);kenmerken van de tijd waarbinnen de ziektegevallen met elkaar in verband worden gebracht.\n",
            "cite_spans": [],
            "section": "Casus 8.1 Surveillance en vaccinatie van kinkhoest bij kinderen ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Vaak is het zinvol om onderscheid te maken in zekere, waarschijnlijke en verdachte ziektegevallen (zie casus 8.5). Is er eenmaal vastgesteld dat er sprake is van een uitbraak of een opkomende epidemie, dan zal men deze nauwkeurig in kaart willen brengen om een basis te leggen voor verder onderzoek naar de oorzaken ervan. Op zo\u2019n moment heeft men bij elk ziektegeval behoefte aan een hele range van gegevens, zoals:",
            "cite_spans": [],
            "section": "Casus 8.1 Surveillance en vaccinatie van kinkhoest bij kinderen ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "\nnaam, leeftijd, geslacht, etniciteit;woonplaats;datum en tijdstip waarop de ziekte zich voor het eerst manifesteerde;symptomen en duur van de ziekteverschijnselen; eventueel datum van overlijden;mogelijke manieren van transmissie, risicogedrag;andere relevante informatie (vaccinatiestatus, beroep enz.).\n",
            "cite_spans": [],
            "section": "Casus 8.1 Surveillance en vaccinatie van kinkhoest bij kinderen ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Naarmate een surveillancesysteem per ziektegeval reeds (een deel van) deze kenmerken heeft vastgelegd, zullen deze systemen ook beter ingezet kunnen worden voor het onderzoek dat volgt op het moment dat met zo\u2019n systeem een uitbraak is gesignaleerd.",
            "cite_spans": [],
            "section": "Casus 8.1 Surveillance en vaccinatie van kinkhoest bij kinderen ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Casus 8.2 beschrijft een uitbraak van toxischeshocksyndroom (TSS) bij jonge vrouwen. Het signaal voor deze beginnende uitbraak was afkomstig van surveillance van ziekenhuisopnamen en vormde aanleiding om snel specifiek onderzoek te starten naar de oorzaken.",
            "cite_spans": [],
            "section": "Casus 8.1 Surveillance en vaccinatie van kinkhoest bij kinderen ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Veel surveillancesystemen zijn gebaseerd op spontane meldingen van professionals in de gezondheidszorg. De mate waarin deze professionals daadwerkelijk ziektegevallen melden, is daarom een belangrijke factor die de kwaliteit en bruikbaarheid van deze systemen bepaalt. Wettelijke verplichting tot melden, zoals bij een aantal infectieziekten en kindermishandeling het geval is, is daarbij echter onvoldoende. Melders zullen vooral gemotiveerd worden doordat ze terugkoppeling krijgen en kunnen waarnemen dat het systeem daadwerkelijk leidt tot vroege signalering en effectieve actie. Het\nmeldingspercentage zal verder toenemen wanneer de administratieve last die het melden met zich meebrengt tot een minimum beperkt blijft.",
            "cite_spans": [],
            "section": "Casus 8.1 Surveillance en vaccinatie van kinkhoest bij kinderen ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Om (dreigende) uitbraken tijdig te signaleren, maakt men voortdurend vergelijkingen van het aantal waargenomen ziektegevallen met de aantallen die men zou verwachten bij een vergelijking in de tijd of bij een vergelijking met andere regio\u2019s. Hierbij wil men vals alarm natuurlijk zo veel mogelijk voorkomen. Dat betekent dat men, alvorens te concluderen dat er sprake is van een uitbraak, andere verklaringen zal willen uitsluiten: toeval, een verkeerd geschat uitgangsniveau, veranderingen in demografische kenmerken (bijvoorbeeld een geboortegolf) of veranderingen in registratieprocedures. Er zijn enkele statistische technieken beschikbaar om het aantal waarschuwingen dat slechts een gevolg is van toevallige variatie terug te dringen tot een acceptabel niveau. Dat wil overigens niet zeggen dat vals alarm helemaal uitgesloten is. Het principe van deze methoden gaat uit van de gedachte dat toevallige verheffingen random gespreid zijn in tijd en plaats. Toeval is dus niet waarschijnlijk als de verheffing in opeenvolgende perioden en/of in aansluitende gebieden plaatsvindt.",
            "cite_spans": [],
            "section": "8.2.1 Snelle alarmering zonder valse melding ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Voordat men overgaat tot toepassing van allerlei statistische technieken dient men eerst een grafische voorstelling te maken van de ziektefrequentiecijfers, bijvoorbeeld door in een grafiek het (cumulatief) aantal gevallen dat men waarneemt en de aantallen die men zou verwachten op basis van een stabiele ziekte-incidentie, uit te zetten tegen de tijd. Hiervoor gebruikt men bij voorkeur niet de datum van de melding, maar de datum waarop de diagnose is gesteld.",
            "cite_spans": [],
            "section": "8.2.1 Snelle alarmering zonder valse melding ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Lokale variaties kunnen bestudeerd worden door de ziektefrequenties (incidentiedichtheden, zie paragraaf 10.1007/978-90-313-7814-2_2#Sec10) op een kaart uit te zetten, waarbij men bijvoorbeeld vijf klassen van ziektefrequentie onderscheidt die men op de kaart met opklimmende kleursterktes weergeeft. Met behulp van zogeheten autocorrelatieco\u00ebffici\u00ebnten, die de correlatie weergeven tussen ziektefrequenties in aangrenzende gebieden, kan men patronen in het totale gebied tot uitdrukking brengen. Het probleem zit hierin, dat een dreigende uitbraak niet de enige verklaring vormt voor het feit dat de ziektefrequenties van aangrenzende gebieden met elkaar correleren. Zo hebben dichtbevolkte gebieden stabielere incidentiedichtheden en daarmee een sterkere samenhang. Bovendien zijn verschillen in de wijze waarop geregistreerd wordt kleiner tussen aangrenzende gebieden. Ten slotte zullen aangrenzende gebieden ook in andere determinanten voor de ziekte een grotere gelijkenis vertonen. Om te voorkomen dat men zich te veel laat leiden door toevallige variatie tussen gebieden, kunnen de ziektefrequenties \u2018gesmoothd\u2019 worden, dat wil zeggen dat men gecorrigeerde frequenties berekent aan de hand van de informatie in de aangrenzende gebieden. Men noemt deze techniek ook wel \u2018empirisch bayesiaanse schattingen\u2019. Door het toepassen van deze methoden (waarvan de technische beschrijving het karakter van dit boek overstijgt), neemt men onderliggende patronen in ziektefrequenties beter waar dan met de niet-gesmoothde cijfers. Een nadere uitleg is te vinden in de referenties aan het eind van dit hoofdstuk.",
            "cite_spans": [],
            "section": "8.2.1 Snelle alarmering zonder valse melding ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Ook wordt vaak gebruikgemaakt van\nGeografische Informatie Systemen (GIS) om pati\u00ebnten op een kaart te plotten en de gegevens te analyseren. Een belangrijk probleem van geografische methoden is dat men zich vaak moet baseren op de informatie uit surveillancesystemen die alleen de locatie vermelden waar de diagnose heeft plaatsgevonden. Door de grote mate van mobiliteit geven deze locaties vaak niet aan waar de besmetting vermoedelijk heeft plaatsgevonden. Zo gaven de eerste internationale kaarten van de verspreiding van gevallen van het aquired immunodeficiency syndrome (aids) een beter beeld van de belangrijkste vliegroutes, dan van enig epidemiologisch patroon. Voor een lokale uitbraak die veroorzaakt wordt door een gemeenschappelijke watervoorziening zijn deze geografische methoden juist wel heel geschikt.",
            "cite_spans": [],
            "section": "8.2.1 Snelle alarmering zonder valse melding ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Met behulp van specifieke software (onder de naam \u2018SaTScan\u2019 te vinden op het internet) wordt de analyse van gegevens naar tijd en plaats gecombineerd en kan men gelijktijdig tijd- en plaatsgerelateerde uitbraken detecteren. Dit is daarom bij surveillance een zeer krachtig hulpmiddel. In feite registreert de software elk ziektegeval in tijd en plaats en bepaalt deze voor iedere locatie op ieder moment het aantal geobserveerde en het aantal verwachte ziektegevallen. Met behulp van statistische procedures die rekening houden met het feit dat veel toetsen worden uitgevoerd, worden clusters gedetecteerd die zich van toevalsfluctuatie onderscheiden.",
            "cite_spans": [],
            "section": "8.2.1 Snelle alarmering zonder valse melding ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Meestal is de ziekte waar men bij uitbraakonderzoek mee geconfronteerd wordt als zodanig bekend en richt het onderzoek zich op het vinden (en elimineren) van de bron, het micro-organisme en/of de verspreidingswijze van deze ziekte. Toch komen er op gezette tijden en plaatsen ook nieuwe ziekten voor die men nog niet eerder kende (hiv/aids was bijvoorbeeld v\u00f3\u00f3r 1983 nog een onbekend fenomeen), of waarvan men het optreden in het specifieke gebied niet (meer) kende. De opkomst van het West Nile Virus in de VS aan het eind van de vorige eeuw is daarvan een bekend voorbeeld, maar men kan ook denken aan de opmars van malaria in Nederland in de huidige tijd. Aan zo\u2019n opkomende ziekte kunnen verschillende oorzaken ten grondslag liggen:",
            "cite_spans": [],
            "section": "8.2.1 Snelle alarmering zonder valse melding ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "\nveranderingen in gedrag van mensen (bijv. het delen van naalden onder intraveneuzedruggebruikers; toename van het internationaal toerisme);oorlogen en natuurrampen (bijv. het grote aantal verkrachtingen met hiv-besmetting onder de daaruit voortkomende kinderen tijdens de burgeroorlog in Rwanda);veranderingen in de omgeving (vervuiling, klimaat);veranderingen in het agens zelf (bijv. resistentieontwikkeling door excessief gebruik van antimicrobi\u00eble middelen; spontane mutaties in het genetisch materiaal van het micro-organisme, zoals bij vogelgriep);veranderingen in de gezondheidszorg (bijv. de introductie van behandelingen die als bijwerking hebben dat de afweer sterk vermindert; verslappen van preventieve maatregelen);veranderingen in voedselbereiding of voedselketen (bijv. de variante vorm van ziekte van Creutzfeldt-Jakob in 1996 door introductie van met boviene spongiforme encefalopathie (BSE of gekkekoeienziekte) besmet dierlijk afval in de voedselketen in de jaren daarvoor).\n",
            "cite_spans": [],
            "section": "8.2.1 Snelle alarmering zonder valse melding ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Naast surveillance en de ontwikkeling van rampenplannen, worden diverse preventieve maatregelen genomen om het risico op nieuwe ziekten te verminderen. Deze maatregelen zijn vooral gericht op het aanpakken van de hierboven genoemde oorzaken, zoals de verbetering van de hygi\u00ebne van bloed, voedsel en water; terughoudendheid in het gebruik van antibiotica; ontwikkeling van nieuwe vaccins; vermindering van de humane blootstelling aan dierlijke infecties; bescherming van gevoelige groepen (kinderen, bejaarden, zwangeren) en de bestrijding van bioterrorisme.",
            "cite_spans": [],
            "section": "8.2.1 Snelle alarmering zonder valse melding ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Een goed voorbeeld van het nut van internationale surveillance is het detecteren van gevallen van legionellose bij toeristen die terugkomen van vakanties rond de Middellandse Zee. Vaak gaat het om door hoteldouches of airconditioners veroorzaakte gevallen, pati\u00ebnten die pas na terugkomst in eigen land ziek worden en zich als ge\u00efsoleerd geval presenteren. Door internationaal deze gegevens te combineren, worden uitbraken van legionellose gesignaleerd en kan de bron worden opgespoord en aangepakt.",
            "cite_spans": [],
            "section": "8.2.1 Snelle alarmering zonder valse melding ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "Voor een meer uitgebreide bespreking van opzet, uitvoering en gebruik van surveillancesystemen wordt verwezen naar de literatuur achterin dit hoofdstuk.",
            "cite_spans": [],
            "section": "8.2.1 Snelle alarmering zonder valse melding ::: 8.2 Surveillance om tijdig alarm te kunnen slaan",
            "ref_spans": []
        },
        {
            "text": "In 1978 beschreven Todd en collega\u2019s al de eerste gevallen van toxischeshocksyndroom (TSS) bij zeven adolescenten. TSS gaat gepaard met plotseling hoge koorts, lage bloeddruk of shock, en een vuurrode huiduitslag die \u00e9\u00e9n tot twee weken aanhoudt. TSS-pati\u00ebnten voelen zich verder lamlendig en hebben vaak maag-darm- en spierproblemen. Soms zijn ook de nieren of de lever aangedaan. De oorzaak van TSS is een gelokaliseerde infectie met groep 1-Staphylokokken aureus.",
            "cite_spans": [],
            "section": "Casus 8.2 Toxischeshocksyndroom ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": []
        },
        {
            "text": "In 1980 werden bij de eerstehulppost van ziekenhuizen in Wisconsin en Minnesota diverse jonge, overigens gezonde vrouwen binnengebracht met de hierboven beschreven klachten en verschijnselen. Bijzonder was dat bij hen steeds de ziekte was begonnen bij de start van een, verder normaal verlopen menstruatie. Omdat het aantal ziektegevallen onder menstruerende vrouwen niet afnam, werd besloten vrouwen met deze verschijnselen gekoppeld aan de menstruatie, te melden bij het Center for Disease Control (CDC), zodat pati\u00ebntcontroleonderzoek kon starten. Het eerste pati\u00ebntcontroleonderzoek werd uitgevoerd in Wisconsin bij 35 pati\u00ebnten met TSS tijdens de menstruatie en 105 controlepersonen. Voor elke pati\u00ebnt werden via de huisarts drie controlepersonen gezocht uit dezelfde streek met dezelfde leeftijd en een normaal menstruatiepatroon. Via telefonische interviews verzamelde men gegevens over burgerlijke staat, seksuele gewoonten, aanwijzingen voor een seksueel overdraagbare aandoening, menstruatieduur en intensiteit, gebruik van anticonceptie en gebruik van tampons. Pati\u00ebnten bleken vaker (97%) tampons te gebruiken dan controlepersonen (76%). Ook was er een verschil in het gebruik van anticonceptie. Er bleek geen verschil in het type en merk van de gebruikte tampons. Zowel pati\u00ebnten als controlepersonen rapporteerden vaak het gebruik van \u2018sterk absorberende\u2019 tampons van het merk\nRely. Een volgend pati\u00ebntcontroleonderzoek van het CDC in Atlanta bevestigde de relatie met tampons (100% gebruik onder pati\u00ebnten, tegen 80% onder controlepersonen), maar niet de relatie met anticonceptie. Het CDC voerde in de zomer van 1980 opnieuw een studie uit bij 50 pati\u00ebnten met een recent ontstane TSS en 150 door de pati\u00ebnten aangezochte controlepersonen. In dit onderzoek vroeg men alle vrouwen het doosje op te zoeken waaruit de recent gebruikte tampons waren gehaald en het daarop vermelde merk en serienummer op te geven. Omdat 100% van de pati\u00ebnten tampons gebruikte, waarvan 83% van het merk\nRely, tegen 75% gebruik van tampons onder de controlepersonen met 26% gebruik van\nRely, werd de conclusie getrokken dat de oorzaak van TSS bij deze jonge vrouwen moest worden gezocht in het gebruik van dit merk tampons.\nRelytampons waren in 1975 ge\u00efntroduceerd als \u2018supertampons\u2019 met hoge absorptie en groot gebruiksgemak, omdat ze pas na enkele dagen verwisseld hoefden te worden. Hoewel de tampons inderdaad meer bloed absorbeerden, bleken ze ook aanleiding te geven tot meer slijmvliesirritaties en meer groei van micro-organismen wanneer ze langer in gebruik waren. Vrouwen met\nS. aureus\nbleken inderdaad een grotere kans te hebben op TSS als ze deze tampons van het merk\nRely gebruikten. Op 22 september 1980 heeft de fabrikant de betreffende tampons van de markt gehaald en werd in het algemeen het absorptievermogen van tampons verminderd. Uit figuur 8.2 blijkt dat TSS als ziektebeeld nagenoeg verdween. Later optredende TSS-gevallen waren doorgaans toe te schrijven aan wondcontaminatie met\nS. aureus. Uit deze casus blijkt dat een drietal relatief kleine pati\u00ebntcontrolestudies voldoende informatie kan opleveren om een epidemie tot staan te brengen.",
            "cite_spans": [],
            "section": "Casus 8.2 Toxischeshocksyndroom ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": [
                {
                    "start": 2856,
                    "end": 2859,
                    "mention": "8.2",
                    "ref_id": null
                }
            ]
        },
        {
            "text": "(Bron: Holland WW, Olsen J, Du V Florey C. The development of modern epidemiology; personal reports from those who were there. Oxford: Oxford University Press; 2007. p. 248).",
            "cite_spans": [],
            "section": "Casus 8.2 Toxischeshocksyndroom ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": []
        },
        {
            "text": "De\nepidemische curve\nis een standaardonderdeel van de eerste descriptieve fase van een onderzoek naar een plotselinge uitbraak. Men zet daartoe het aantal opgespoorde ziektegevallen uit tegen het moment waarop de verschijnselen van de ziekte bij die personen begonnen. De schaal die men daarbij gebruikt voor de x-as (tijd van optreden van de ziekteverschijnselen) hangt af van de aard van de ziekte, in het bijzonder van de incubatieperiode, en omvat ook een tijdsperiode voorafgaand aan de uitbraak, om de gebruikelijke (\u2018normale\u2019) incidentie van de betreffende ziekte te kunnen weergeven. Als vuistregel hanteert men vaak een kwart van de incubatieperiode als eenheid voor de x-as. Figuur 8.3 geeft een voorbeeld van een epidemische curve van een uitbraak van Q-koorts in de GGD-regio \u2018Hart voor Brabant\u2019 in de periode 2007-2008.",
            "cite_spans": [],
            "section": "8.3.1 De epidemische curve: van de tijdsdimensie kun je leren ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": [
                {
                    "start": 692,
                    "end": 695,
                    "mention": "8.3",
                    "ref_id": null
                }
            ]
        },
        {
            "text": "Als van de betreffende aandoening de gemiddelde incubatieperiode al bekend is, en alle cases ongeveer op hetzelfde moment zijn blootgesteld (zoals vaak het geval is bij een voedselvergiftiginguitbraak), dan kan uit de figuur het meest waarschijnlijke tijdstip van blootstelling worden afgeleid.",
            "cite_spans": [],
            "section": "8.3.1 De epidemische curve: van de tijdsdimensie kun je leren ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": []
        },
        {
            "text": "De epidemische curve dient al in een vroeg stadium van de uitbraak gemaakt te worden, om van nut te kunnen zijn bij de evaluatie van genomen maatregelen. Het is in feite een van de eerste analysen die men onderneemt wanneer de definitie van een ziektegeval is vastgesteld en de cases geteld zijn.",
            "cite_spans": [],
            "section": "8.3.1 De epidemische curve: van de tijdsdimensie kun je leren ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": []
        },
        {
            "text": "De vorm van de epidemische curve geeft vaak informatie over de meest waarschijnlijke vorm van overdracht. Een\npuntbronuitbraak , waarbij alle ziektegevallen op een bepaald moment door dezelfde bron zijn besmet, leidt meestal tot een snel stijgende curve met een enkele vroege piek, gevolgd door een gestage afname van het aantal nieuwe gevallen (zie figuur 8.3). Wanneer de populatie langere tijd is blootgesteld aan dezelfde besmettingsbron (zoals bij een voedselproduct dat lang op het winkelschap ligt), dan is de curve veel meer uitgesmeerd. Een uitbraak die veroorzaakt wordt door besmetting van persoon tot persoon (zoals het geval kan zijn bij influenza of mazelen), leidt tot een epidemische curve met meerdere kleinere pieken, waarvan de onderlinge afstand overeenkomt met de gemiddelde incubatieperiode. In de praktijk blijkt zo\u2019n kenmerkend patroon echter toch vaak moeilijk zichtbaar te maken door variatie in de latente periode na infectie. Hierdoor zal het piekenpatroon vervagen.",
            "cite_spans": [],
            "section": "8.3.1 De epidemische curve: van de tijdsdimensie kun je leren ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": [
                {
                    "start": 357,
                    "end": 360,
                    "mention": "8.3",
                    "ref_id": null
                }
            ]
        },
        {
            "text": "De epidemische curve biedt ook informatie over het verloop van de uitbraak. Zolang men nog in het stijgende deel van de curve zit, is de uitbraak kennelijk nog aan de gang, terwijl een dalende lijn aangeeft dat de uitbraak kennelijk al tot staan is gebracht. Het spreekt vanzelf dat deze informatie van het grootste belang is voor de vraag of, en zo ja welke, maatregelen genomen moeten worden, alsmede voor de inhoud van een eventuele boodschap aan het publiek.",
            "cite_spans": [],
            "section": "8.3.1 De epidemische curve: van de tijdsdimensie kun je leren ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": []
        },
        {
            "text": "Omdat plotselinge uitbraken meestal in korte tijd plaatsvinden en dus de invloed van veranderingen in de samenstelling van de populatie \u2018at risk\u2019 verwaarloosbaar zullen zijn, wordt de ziektefrequentie veelal uitgedrukt in de vorm van\nattack-rates . Een attack-rate is eigenlijk een cumulatieve incidentie, dus een proportie, en strikt genomen geen \u2018rate\u2019, zoals de incidentiedichtheid een \u2018rate\u2019 is (zie paragraaf 10.1007/978-90-313-7814-2_2#Sec10). Het verschil in attack-rates tussen personen die wel of niet aan een bepaalde determinant zijn blootgesteld, is derhalve het attributieve risico (paragraaf 10.1007/978-90-313-7814-2_3#Sec8). De ratio van attack-rates is op analoge wijze het relatief risico (zie paragraaf 10.1007/978-90-313-7814-2_3#Sec9).",
            "cite_spans": [],
            "section": "8.3.2 Cohortonderzoek: vergelijking van attack-rates leidt tot de bron ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": []
        },
        {
            "text": "Met zo\u2019n vergelijking van attack-rates bij cohorten blootgestelden en niet blootgestelden kunnen eenvoudig hypothesen worden getoetst over potenti\u00eble oorzaken van de plotselinge uitbraak. Tabel 8.1 geeft een voorbeeld van een salmonellose-uitbraak bij 226 deelnemers aan een groot buffet, Uit deze tabel wordt aannemelijk dat besmetting van de huzarensalade de meest waarschijnlijke oorzaak was van de epidemie onder deze buffetgebruikers. Het is in een dergelijke situatie ook interessant te kijken naar de attributieve proportie voor de populatie (zie paragraaf 10.1007/978-90-313-7814-2_3#Sec12). Wanneer er slechts weinig ziektegevallen blootgesteld zijn aan de veronderstelde factor, dan zal ook slechts een kleine proportie van de ziektegevallen door de betreffende factor veroorzaakt kunnen zijn, zelfs bij een sterk verhoogd relatief risico. Zo is in het voorbeeld van tabel 8.1 het relatieve risico voor het eten van kiwi 1,8 maar gaf slechts 9% van de pati\u00ebnten aan kiwi gegeten te hebben. Dat betekent dat het eten van kiwi slechts voor 0,09 x (1,8 \u2013 1) / (0,09 x (1,8 \u2013 1) + 1) = 0,07, ofwel 7% verantwoordelijk zou kunnen zijn. Voor de huzarensalade daarentegen, die door 90% van de pati\u00ebnten werd gerapporteerd, zou deze attributieve proportie uitkomen op 60% van de ziektegevallen in de populatie.",
            "cite_spans": [],
            "section": "8.3.2 Cohortonderzoek: vergelijking van attack-rates leidt tot de bron ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": [
                {
                    "start": 194,
                    "end": 197,
                    "mention": "8.1",
                    "ref_id": null
                },
                {
                    "start": 883,
                    "end": 886,
                    "mention": "8.1",
                    "ref_id": null
                }
            ]
        },
        {
            "text": "Veteranenziekte is voor het eerst beschreven na een grote uitbraak van longontsteking bij deelnemers aan een re\u00fcnie van Amerikaanse veteranen in Philadelphia in 1976. Het onderzoek leidde tot de ontdekking van een tot dan toe onbekend organisme in het sputum van de ziektegevallen:\nLegionella pneumophila. De bacterie bleek zich te verspreiden via de luchtbehandelinginstallatie van het conferentiehotel. Na die eerste uitbraak zijn nog vele plotselinge uitbraken van legionellose beschreven. Inmiddels zijn meer dan veertig verschillende soorten\nLegionella\nge\u00efdentificeerd, maar serotype I van\nL. pneumophila blijkt de belangrijkste ziekteverwekker te zijn. Nederland werd in maart 1999 getroffen door een zeer massale uitbraak in het Noord-Hollandse Bovenkarspel.",
            "cite_spans": [],
            "section": "Casus 8.3 Legionella in Bovenkarspel ::: 8.3.3 Pati\u00ebntcontroleonderzoek als je niet meer weet wie is blootgesteld ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": []
        },
        {
            "text": "Op 6 maart 1999 werd in het West-Fries Gasthuis (WFG) in Hoorn de eerste pati\u00ebnt met een ernstige longontsteking opgenomen en een week later was het aantal gevallen opgelopen tot twaalf. Acht van hen verkeerden in een dermate slechte conditie dat beademing op de intensivecareafdeling noodzakelijk was. Aanvankelijk dachten de behandelend artsen aan een virusinfectie. De directie van het WFG alarmeerde de gemeenschappelijke gezondheidsdienst (GGD) van West-Friesland, en gezien de ernst van de situatie organiseerde de secretaris van het Landelijk Co\u00f6rdinatiecentrum Infectieziektebestrijding (LCI) direct een spoedberaad met verschillende medisch specialisten en vertegenwoordigers van de openbare gezondheidszorg.",
            "cite_spans": [],
            "section": "Casus 8.3 Legionella in Bovenkarspel ::: 8.3.3 Pati\u00ebntcontroleonderzoek als je niet meer weet wie is blootgesteld ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": []
        },
        {
            "text": "Op basis van de symptomen werd onder andere een snelle urinetest op\nLegionella pneumophila uitgevoerd. Deze test gaf bij zeven pati\u00ebnten een positieve uitslag. Later werd ook bij andere pati\u00ebnten dezelfde bacterie aangetoond. Omdat de helft van de pati\u00ebnten geografisch geclusterd was rond Bovenkarspel, werd een verband vermoed met de daar zojuist be\u00ebindigde West-Friese Flora, een tentoonstelling voor tuinliefhebbers. Uit een ori\u00ebnterend pati\u00ebntcontroleonderzoek van de GGD bleek dat pati\u00ebnten vaker dan hun buurtgenoten deze tentoonstelling hadden bezocht. Gezien het grote aantal bezoekers (80.000) werd groot alarm geslagen.",
            "cite_spans": [],
            "section": "Casus 8.3 Legionella in Bovenkarspel ::: 8.3.3 Pati\u00ebntcontroleonderzoek als je niet meer weet wie is blootgesteld ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": []
        },
        {
            "text": "Eind april waren er 233 pati\u00ebnten gemeld die ziek waren geworden na een bezoek aan de West-Friese Flora. Bij 106 van hen is de definitieve diagnose legionellose gesteld, bij 48 was deze diagnose waarschijnlijk en bij 4 \u2018mogelijk\u2019. Van de pati\u00ebnten zijn er 23 overleden. Uitgebreider onderzoek naar de locaties in de Flora waar de pati\u00ebnten waren geweest, leidde tot ernstige verdenking van met\nLegionella\nbesmette whirlpools die op de West-Friese Flora werden gedemonstreerd. Testuitslagen van waterleidingen, tappunten en apparatuur bevestigden deze vermoedens. De in de whirlpools aangetroffen bacteri\u00ebn waren van hetzelfde type als die waren verkregen bij pati\u00ebnten. Sinds deze plotselinge uitbraak zijn in openbare voorzieningen en instellingen talrijke extra controlemaatregelen genomen rond plekken waar water wordt verspreid, teneinde nieuwe uitbraken te voorkomen. Het is echter ondenkbaar dat de bacterie zelf uit de samenleving ge\u00eblimineerd zou kunnen worden.",
            "cite_spans": [],
            "section": "Casus 8.3 Legionella in Bovenkarspel ::: 8.3.3 Pati\u00ebntcontroleonderzoek als je niet meer weet wie is blootgesteld ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": []
        },
        {
            "text": "(Bron: Hoepelman IM. Legionella-epidemie in Nederland. Ned Tijdschr Geneeskd 1999; 143:1192-6.)",
            "cite_spans": [],
            "section": "Casus 8.3 Legionella in Bovenkarspel ::: 8.3.3 Pati\u00ebntcontroleonderzoek als je niet meer weet wie is blootgesteld ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": []
        },
        {
            "text": "Infectieziekten worden veroorzaakt door micro-organismen die worden overgedragen en die zich in de gastheer kunnen vermenigvuldigen. Een individu kan besmet raken door een bron in de omgeving of door een ander besmettelijk persoon. Veel micro-organismen kunnen van persoon op persoon worden overgedragen en vormen daarmee transmissieketens in de bevolking, een eigenschap die kenmerkend is voor infectieziekten. Deze intermenselijke overdracht van pathogenen in de tijd leidt tot dynamische veranderingen in\noverdrachtskansen in het proces dat leidt tot ziekte. Deze tijdsafhankelijke gebeurtenissen, uniek voor infectieziekten, maken dat men verschillende niveaus van ziekterisico moet onderscheiden.",
            "cite_spans": [],
            "section": "8.3.4 Risico\u2019s voor individu en risico\u2019s voor populaties ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": []
        },
        {
            "text": "Een individu dat contact heeft met een bron heeft een zekere kans op blootstelling aan het infectieus agens. Heeft deze blootstelling plaatsgevonden, dan heeft betreffende persoon vervolgens een zekere kans op een infectie door dat agens. Vervolgens heeft dat ge\u00efnfecteerde individu een zekere kans om daar ziek van te worden, en ten slotte een zekere kans om aan de ziekte te overlijden. Het kennen en be\u00efnvloeden van deze reeks van risico\u2019s is in het belang van het individu. Hierop richt zich de preventie en behandeling van het ziektegeval. Voorkom dat het individu wordt blootgesteld, zorg dat een persoon bij blootstelling niet ge\u00efnfecteerd kan worden, voorkom dat bij ge\u00efnfecteerde personen de ziekte zich ontwikkelt en zorg ten slotte dat manifeste ziektegevallen zo snel mogelijk genezen.",
            "cite_spans": [],
            "section": "8.3.4 Risico\u2019s voor individu en risico\u2019s voor populaties ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": []
        },
        {
            "text": "Bezien vanuit het perspectief van de populatie is uiteraard tevens de kans op blootstelling van belang en de kans op infectie onder blootgestelden. Maar vervolgens is het voor de populatie primair van belang wat de kans is dat ge\u00efnfecteerde personen in de populatie besmettelijk zijn en wat de kans is dat zij in die besmettelijke periode de pathogeen overbrengen op andere personen in de populatie. De kans op een uitbraak van betreffende ziekte in de bevolking en de kans dat de epidemie erger wordt, vermindert of verdwijnt, hangt namelijk van deze factoren af.",
            "cite_spans": [],
            "section": "8.3.4 Risico\u2019s voor individu en risico\u2019s voor populaties ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": []
        },
        {
            "text": "Epidemiologisch onderzoek bestudeert de epidemiologische functie op elk van deze niveaus: de infectiekans bij diverse niveaus van blootstelling, de kans op besmettelijkheid en feitelijke ziekteoverdracht bij diverse niveaus van infectie enzovoort. Kennis over deze factoren biedt vervolgens de gelegenheid daarop gerichte interventies uit te voeren, met de bedoeling deze kansen voor de gehele bevolking te reduceren. Afhankelijk van de vraag of men zich richt op de klinische epidemiologische context van de kans op ziekte bij een individu met een zeker risicoprofiel, dan wel op de public-healthcontext van de kans op een uitbraak van deze infectieziekte in de bevolking, worden de gegevens anders gebruikt en ge\u00efnterpreteerd.",
            "cite_spans": [],
            "section": "8.3.4 Risico\u2019s voor individu en risico\u2019s voor populaties ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": []
        },
        {
            "text": "Zo is de overdracht door besmettelijke personen afhankelijk van de duur van de besmettelijkheid en het aantal contacten dat men heeft met personen die de ziekte nog kunnen ontwikkelen. Overdracht is dus, bij een bepaalde graad van besmettelijkheid, afhankelijk van het gedrag van de pati\u00ebnt en van de mate van bescherming die de contacten van deze personen genieten. Individuele pati\u00ebnten die behandeld zijn voor een bacillaire dysenterie (shigellose) kunnen, ook na herstel van klachten, soms nog tot enkele maanden\nShigellae\nuitscheiden via hun ontlasting. Op deze wijze kan bijvoorbeeld in een kleuterklas met jonge kinderen zonder voldoende hygi\u00ebnebesef, zeer gemakkelijk een uitbraak ontstaan.",
            "cite_spans": [],
            "section": "8.3.4 Risico\u2019s voor individu en risico\u2019s voor populaties ::: 8.3 Designs voor epidemiologisch onderzoek naar plotselinge uitbraken; detectivewerk en systematisch onderzoek",
            "ref_spans": []
        },
        {
            "text": "Het is van belang dat degene die de uitbraak onderzoekt vooraf voldoende wetenschappelijke kennis heeft van aandoeningen die zich als een plotselinge uitbraak kunnen voordoen en van de mogelijke determinanten die daarbij een rol kunnen spelen. Men heeft immers geen tijd en gelegenheid zich die kennis eigen te maken nadat de uitbraak is opgetreden. Schakel eventueel experts in om deze kennis paraat te hebben. Richt een\nuitbraakmanagementteam in. Zorg ook dat de administratieve en logistieke procedures van tevoren goed geregeld zijn, in de vorm van een\nuitbraakprotocol met namen en telefoonnummers van relevante instanties en personen. Van het begin af aan moet ook duidelijk zijn wie welke verantwoordelijkheden heeft, inclusief de vraag wie de uiteindelijke leiding heeft over het uitbraakonderzoek en van de uitbraakbestrijding. In de praktijk in Nederland is dat vaak (in eerste instantie) een arts infectieziektebestrijding van de GGD, met ondersteuning van een epidemioloog van het\nCentrum voor Infectieziekten Bestrijding (CIB). Zorg dat ook helder is wie de bestuurlijke eindverantwoordelijkheid draagt en wie de communicatie met pers en publiek verzorgt.",
            "cite_spans": [],
            "section": "Stap 1: zorg dat je voorbereid bent ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Om vast te stellen dat er werkelijk een uitbraak is, wordt het waargenomen aantal ziektegevallen vergeleken met het verwachte aantal. Dit laatste kan gebaseerd zijn op het aantal ziektegevallen in de afgelopen maanden/jaren of dat op andere plaatsen. Wanneer het waargenomen aantal ziektegevallen het verwachte aantal overschrijdt, wil dit nog niet zeggen dat er ook daadwerkelijk een uitbraak is. Eerst dient men bijvoorbeeld na te gaan of er geen ander systeem van ziekteregistratie is gekomen, of ziektegevallen anders gedefinieerd worden, enzovoort. Ook een toevalsfluctuatie moet zo veel mogelijk worden uitgesloten.",
            "cite_spans": [],
            "section": "Stap 2: toon het bestaan van een uitbraak aan ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Het doel van deze stap is te zorgen dat diagnosefouten of laboratoriumfouten uitgesloten worden als verklaring van het toegenomen aantal ziektegevallen. Men bestudeert hiertoe de medische dossiers en de laboratoriumuitslagen van de gerapporteerde gevallen en vat deze samen in een overzichtelijke tabel. Het is voor de verdere bestrijding van de uitbraak noodzakelijk snel te weten wat de microbiologische diagnose is. Voor een groot aantal infectieziekten, maar niet voor alle, is daarvoor sneldiagnostiek (PCR) beschikbaar bij de regionale laboratoria. Hoe eerder de uitbraak is gedetecteerd en in een microbiologische diagnose bevestigd, hoe eerder men de mogelijkheid heeft om maatregelen te nemen die de uitbraak beteugelen.",
            "cite_spans": [],
            "section": "Stap 3: verifieer de diagnose ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Het kan in dit stadium ook heel verstandig zijn een aantal pati\u00ebnten met de betreffende ziekte op te zoeken en zelf een beeld te vormen van de aard van de uitbraak. Uiteraard neemt men hierbij de nodige hygi\u00ebnemaatregelen in acht.",
            "cite_spans": [],
            "section": "Stap 3: verifieer de diagnose ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Het doel van een goede\ncasusdefinitie is te zorgen dat zo veel mogelijk echte pati\u00ebnten van de plotselinge uitbraak worden ge\u00efncludeerd en zo weinig mogelijk ziektegevallen die er niets mee te maken hebben. Deze laatste groep zorgt immers voor misclassificatie en verkleint dus de kans dat de oorzaak van de uitbraak wordt opgespoord (zie paragraaf 10.1007/978-90-313-7814-2_5#Sec11). In het begin zal men een brede definitie willen hanteren om geen ziektegevallen te missen, en over deze pati\u00ebnten zo veel mogelijk informatie willen verzamelen om een goed beeld te krijgen van wat er aan de hand is. Spoedig daarna wordt de omschrijving van welke pati\u00ebnten men wel en welke niet tot de uitbraak rekent verder ingeperkt tot een operationele definitie van de te onderzoeken ziekte. In deze definitie zijn klachten, symptomen en laboratoriumbevindingen, maar ook specifieke persoonlijke kenmerken (bijvoorbeeld leeftijd) en plaats- of tijdsaanduidingen opgenomen. Hanteer zo nodig een indeling van ziektegevallen in \u2018waarschijnlijke\u2019 gevallen en \u2018bevestigde\u2019 gevallen, waarbij men voor de laatste categorie een ondersteunende laboratoriumuitslag heeft.",
            "cite_spans": [],
            "section": "Stap 4: stel een definitie voor ziektegevallen vast, spoor deze gevallen van ziekte op en tel ze ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Actieve opsporing van alle ziektegevallen vormt de basis om de omvang van de plotse uitbraak te kunnen vaststellen. Men doet dit door bijvoorbeeld de lokale huisartsen, specialisten en klinische laboratoria actief te vragen naar bij hen bekende gevallen en hen alert te maken op nieuwe gevallen. Ook kan het publiek ingeschakeld worden om nieuwe gevallen te melden. Een goede relatie met de pers, om dergelijke verzoeken goed te laten overkomen zonder paniek te zaaien, is daarbij onontbeerlijk voor de onderzoeker.",
            "cite_spans": [],
            "section": "Stap 4: stel een definitie voor ziektegevallen vast, spoor deze gevallen van ziekte op en tel ze ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Een goede beschrijving van de belangrijkste kenmerken van alle ziektegevallen vormt, samen met kwalitatieve informatie over de aard van de bevolking, geografische kenmerken en het tijdsverloop van de uitbraak, de basis voor het verdere onderzoek naar de mogelijke determinanten van de uitbraak. Deze beschrijving begint met een systematische lijst van alle opgespoorde gevallen met tabellarische informatie over leeftijd, geslacht, diagnosedatum, datum waarop de verschijnselen begonnen, de aanwezigheid van specifieke symptomen, eventuele laboratoriumuitslagen en eventuele andere factoren die in dit vroege stadium van het onderzoek al van belang zijn gebleken.",
            "cite_spans": [],
            "section": "Stap 4: stel een definitie voor ziektegevallen vast, spoor deze gevallen van ziekte op en tel ze ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Met de in stap 4 verkregen tabel van de ziektegevallen kunnen al eenvoudige beschrijvende analysen gedaan worden. Op basis van deze gegevens kan eventueel de casusdefinitie (stap 4) nog verder aangepast worden. Door alle ziektegevallen op een kaart van het betreffende gebied te tekenen, kan worden nagegaan of er bepaalde geografische overeenkomsten zijn die duiden op een eventuele bron van besmetting of overdracht. Casus 8.3 laat zien hoe op deze wijze hypothesen over de mogelijke oorzaak gevormd kunnen worden. Ook Snow (zie hoofdstuk 10.1007/978-90-313-7814-2_1, casus 1.5) ontdekte op die manier de bron van besmetting tijdens de Londense cholera-epidemie.",
            "cite_spans": [],
            "section": "Stap 5: beschrijf het voorkomen van deze ziektegevallen naar tijd, plaats en persoonlijke karakteristieken ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Dezelfde informatie wordt ook gebruikt om een epidemische curve te tekenen en te interpreteren, inzake de aard, het mogelijke tijdstip van blootstelling en het verloop van de uitbraak (zie paragraaf 8.3.1).",
            "cite_spans": [],
            "section": "Stap 5: beschrijf het voorkomen van deze ziektegevallen naar tijd, plaats en persoonlijke karakteristieken ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Door interviews met de pati\u00ebnten te houden, kan men op idee\u00ebn komen over de mogelijke aard en bron van de besmetting. Wanneer het een \u2018standaarduitbraak\u2019 betreft, waarbij wel de ziekteverwekker maar nog niet de bron bekend is, dan maakt men bij de interviews gebruik van een standaardvragenlijst. Is er sprake van een onbekende ziekteverwekker, dan zal men in deze interviews meer explorerend te werk moeten gaan. Ook experts en de medische literatuur kunnen hypothesen leveren over de mogelijke oorzaak van de uitbraak. Soms zijn de ziektegevallen die net niet in het karakteristieke beeld van de epidemische curve passen een waardevolle bron van informatie. Zo kan het ge\u00efsoleerde ziektegeval dat een incubatieperiode eerder optrad dan de andere ziektegevallen, juist net de kok zijn die (zonder het zelf te weten) het voedselproduct heeft besmet. Hypothesen bevatten bij voorkeur uitspraken over de bron, de wijze van overdracht, en de determinant of determinanten die de ziekte veroorzaakt of veroorzaken. Met de aldus verkregen hypothesen over mogelijke oorzaken voor de uitbraak kan men verder onderzoek gaan plannen.",
            "cite_spans": [],
            "section": "Stap 6: ontwikkel hypothesen over de aard van de ziekteverwekker ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Evaluatie van de hypothesen kan geschieden door vergelijking met bestaande feiten of door middel van aanvullende epidemiologische studies. De eerste methode volstaat wanneer klinische gegevens, laboratoriumbevindingen en/of epidemiologische aanwijzingen de hypothese zo duidelijk ondersteunen dat formele toetsing van de hypothese niet nodig is. In de meeste gevallen wordt extra epidemiologisch onderzoek verricht om de hypothesen te testen.",
            "cite_spans": [],
            "section": "Stap 7: evalueer de hypothesen ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Hypothesen die in de vorige fase overeind gebleven en/of bijgesteld zijn, vormen de aanleiding voor formeel vervolgonderzoek. Dit kunnen epidemiologische studies zijn (cohortonderzoek, pati\u00ebntcontroleonderzoek) of studies die trachten de blootstelling aan de vermoede oorzaak in kaart te brengen. Als de uitbraak optreedt in een bepaalde, specifieke groep (zoals de deelnemers aan een bruiloft of congres), dan ligt het voor de hand om attack-rates te berekenen in een cohortonderzoek (zie paragraaf 8.3.2), terwijl nader onderzoek van een uitbraak die optreedt in een grotere populatie, zoals in casus 8.3, vaak de vorm krijgt van een pati\u00ebntcontroleonderzoek (zie paragraaf 8.3.3).",
            "cite_spans": [],
            "section": "Stap 8: stel de hypothesen bij en voer additioneel onderzoek uit ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Een bezoek aan de locatie waarin de veronderstelde ziekteverwekker zich bevindt (inspectie van de keuken, een bezoek aan het bedrijf of de wijk waaruit de pati\u00ebnten afkomstig zijn) kan veel informatie opleveren en relevant \u2018bewijsmateriaal\u2019 veilig stellen. Het is van groot belang zo snel mogelijk monsters te nemen van pati\u00ebnten, voedsel, dieren en omgeving, omdat anders het betreffende agens verdwenen is en ook omdat de medewerking van betrokkenen het grootst zal zijn als de uitbraak nog actueel is en de klachten nog aanwezig zijn.",
            "cite_spans": [],
            "section": "Stap 8: stel de hypothesen bij en voer additioneel onderzoek uit ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Binnenkomende gegevens dienen op compleetheid en consistentie ge\u00ebvalueerd te worden en ingevoerd te worden in een database. Het programma\nEpiInfo is speciaal gemaakt voor het invoeren en analyseren van gegevens uit onderzoek naar plotselinge uitbraken, maar ook andere software kan uiteraard gebruikt worden.",
            "cite_spans": [],
            "section": "Stap 8: stel de hypothesen bij en voer additioneel onderzoek uit ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Omdat plotselinge uitbraken meestal in korte tijd plaatsvinden en dus de veranderingen in de populatie \u2018at risk\u2019 verwaarloosbaar zullen zijn, wordt de ziektefrequentie veelal uitgedrukt in de vorm van attack-rates (zie paragraaf 8.3.2).",
            "cite_spans": [],
            "section": "Stap 8: stel de hypothesen bij en voer additioneel onderzoek uit ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Doorgaans leiden de resultaten van de onderzoeken naar plotse uitbraken tot een bepaalde oorzaak en/of een bepaalde bron. Van de specifieke determinant en bron, en van wat over die determinant al bekend is inzake transmissie en dergelijke, hangt af welke preventieve maatregel genomen kan worden om toekomstige uitbraken te voorkomen. Er zijn twee soorten interventies:",
            "cite_spans": [],
            "section": "Stap 9: neem maatregelen om de uitbraak tot staan te brengen en nieuwe uitbraken te voorkomen ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "\nverwijderen van de bron of het agens (product uit de markt halen, verwijderen van een besmettelijk dier, aanpassen van hygi\u00ebnemaatregelen, enz.);beschermen van niet-zieken of niet-geinfecteerden door bijvoorbeeld vaccinatie, vroegbehandeling (postexpositieprofylaxe), door screenen van contacten, door immunisatie, door persoonlijke hygi\u00ebneadviezen en/of door het isoleren van ziektegevallen.\n",
            "cite_spans": [],
            "section": "Stap 9: neem maatregelen om de uitbraak tot staan te brengen en nieuwe uitbraken te voorkomen ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Hoe eerder maatregelen genomen worden hoe groter de kans om de uitbraak te controleren en nieuwe uitbraken te voorkomen. Met surveillancesystemen kan men vervolgens evalueren of de genomen maatregelen, ook op de lange termijn, effect hebben gesorteerd.",
            "cite_spans": [],
            "section": "Stap 9: neem maatregelen om de uitbraak tot staan te brengen en nieuwe uitbraken te voorkomen ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Effectieve, duidelijke en tijdige informatievoorziening is een cruciaal element in elk onderzoek van een plotselinge uitbraak. Men kan daarbij denken aan de volgende aspecten:",
            "cite_spans": [],
            "section": "Stap 10: maak de bevindingen bekend bij verantwoordelijke personen en bij het publiek ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "\nInformeren van het publiek over de aard van de ziekte en de wijze waarop deze herkend, behandeld en voorkomen kan worden. Voor het verspreiden van deze informatie kan men gebruikmaken van persberichten en andere media. Uiteraard dient de informatie in heldere en duidelijke bewoordingen gesteld te zijn. Het kan nodig zijn om de informatie te vertalen voor specifieke subgroepen, dan wel om speciale voorlichtingscampagnes in te zetten om specifieke groepen te bereiken. Uitbraken vormen ook een gelegenheid om in verband met de volksgezondheid belangrijke boodschappen nog eens voor het voetlicht te brengen.Informeren van het onderzoeksteam zelf. Alle betrokken medewerkers dienen dagelijks op de hoogte te worden gehouden van het verloop van de uitbraak en van het onderzoek naar de oorzaken.Informeren van de verantwoordelijke bestuurders. Om hun verantwoordelijkheid te kunnen dragen, dienen de personen die verantwoordelijk zijn voor de volksgezondheid en het algemene bestuur van de betreffende populatie dagelijks te worden ge\u00efnformeerd over de voortgang van het onderzoek.Informeren van de lokale huisartsen, specialisten (voor zover relevant voor de betreffende ziekte) en andere gezondheidszorgwerkers die met pati\u00ebnten of van ziekte verdachte personen te maken kunnen krijgen.Informeren van andere instanties die mogelijk bij de uitbraak betrokken kunnen raken: instellingen of gebieden elders met vergelijkbare blootstellingen, maar ook instanties die indirect betrokken kunnen zijn (Ministerie van Volkshuisvesting, Ruimtelijke Ordening en Milieubeheer, waterleidingbedrijven, de Voedsel en Waren Autoriteit, milieudiensten).Informeren van collega-onderzoekers. Elke uitbraak is een leermoment voor de onderzoeker. Een evaluatie achteraf van wat goed ging en wat fout, is doorgaans nuttig. Generaliseerbare bevindingen daaruit kunnen van nut zijn om door te geven (bijv. in de vorm van een publicatie) aan de collega\u2019s elders.\n",
            "cite_spans": [],
            "section": "Stap 10: maak de bevindingen bekend bij verantwoordelijke personen en bij het publiek ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Het spreekt vanzelf dat men in concrete situaties niet altijd strikt de volgorde van deze tien stappen zal kunnen aanhouden. Zo suggereert het stappenplan dat interventies pas bij stap 9 aan de orde zijn en communicatie pas bij stap 10. Soms echter zijn reeds maatregelen nodig, vooral op het gebied van hygi\u00ebne, voordat de gehele gegevensverzameling en -analyse afgerond is. Ook dit versterkt het chaotische karakter van het onderzoek, maar men wacht natuurlijk niet met handenwasinstructies op een basisschool totdat duidelijk is welk toilet de bron is van een uitbraak van diarree.",
            "cite_spans": [],
            "section": "Stap 10: maak de bevindingen bekend bij verantwoordelijke personen en bij het publiek ::: 8.4 Stapsgewijs aan de slag bij plotselinge uitbraken",
            "ref_spans": []
        },
        {
            "text": "Eind 1994 ontstond onrust in Weurt (gemeente Beuningen), omdat binnen korte tijd enkele jonge vrouwen uit \u00e9\u00e9n straat aan kanker waren overleden. Uit een snel uitgevoerde clusteranalyse over de periode 1989-1992 bleek dat in Weurt 56 gevallen van kanker waren waargenomen, terwijl er 40 verwacht mochten worden. De inwoners van Weurt vreesden dat deze extra gevallen van kanker waren veroorzaakt door de uitstoot van dioxinen door een naburige afvalverbrandingsinstallatie. Op basis van de eerste bevindingen werd nader onderzoek gedaan naar kanker en andere gezondheidseffecten, alsmede onderzoek naar blootstelling aan carcinogene stoffen via de lucht. Hiermee kon een verband tussen uitstoot van de lokale industrie en de verhoogde incidentie van kanker niet worden uitgesloten.",
            "cite_spans": [],
            "section": "Casus 8.4 Kankercluster in Weurt ::: 8.5 Interpretatie van gegevens over vermeende plotselinge uitbraken blijft moeilijk",
            "ref_spans": []
        },
        {
            "text": "Uit een tweede clusteronderzoek over de jaren 1989-1993 kwam in het bijzonder naar voren dat de longkankerincidentie bij mannen in Weurt was verdubbeld. Omdat in zo\u2019n relatief klein gebied de incidentie van kanker onderhevig is aan grote toevalsfluctuaties, werd een verfijnde statistische methode (met gebruikmaking van de ruimtelijke correlatie tussen aangrenzende gebieden) toegepast op de gegevens van de kankerregistratie in de jaren 1989-2001 in een gebied van circa een miljoen inwoners, verdeeld over 263 postcodegebieden. Populatiegegevens per postcodegebied waren afkomstig van het Centraal Bureau voor de Statistiek. Per postcodegebied werd de ratio uitgerekend van waargenomen en verwacht aantal kankergevallen, waarbij een correctie werd toegepast voor de kankerincidentie in de buurgebieden. Het totale aantal kankergevallen in deze periode bedroeg 97 bij mannen en 70 bij vrouwen. Dit betekent een gecorrigeerde \u2018standardized mortality ratio\u2019 (SMR) van 1,18 (95%-BI 0,95-1,44) voor de mannen en van 1,10 (95%-BI 0,29-2,13) voor de vrouwen. Voor longkanker was de gecorrigeerde SMR bij mannen 1,35 (95%-BI 0,88-1,94) en bij de vrouwen 1,00 (95%-BI 0,29-2,13). Ook andere vormen van kanker werden niet statistisch significant vaker gediagnosticeerd in Weurt.",
            "cite_spans": [],
            "section": "Casus 8.4 Kankercluster in Weurt ::: 8.5 Interpretatie van gegevens over vermeende plotselinge uitbraken blijft moeilijk",
            "ref_spans": []
        },
        {
            "text": "Deze resultaten laten derhalve geen duidelijk kankercluster zien. Weliswaar is de incidentie van longkanker bij mannen wat verhoogd, maar de normale incidentie bij vrouwen spreekt een milieufactor als determinant tegen.",
            "cite_spans": [],
            "section": "Casus 8.4 Kankercluster in Weurt ::: 8.5 Interpretatie van gegevens over vermeende plotselinge uitbraken blijft moeilijk",
            "ref_spans": []
        },
        {
            "text": "(Bron: Dijck JAAM van, Hendriks JCM, Verbeek ALM, Kiemeney LALM. Het risico op kanker voor bewoners van Weurt. Ned Tijdschr Geneeskd 2004, 148: 828-35.)",
            "cite_spans": [],
            "section": "Casus 8.4 Kankercluster in Weurt ::: 8.5 Interpretatie van gegevens over vermeende plotselinge uitbraken blijft moeilijk",
            "ref_spans": []
        },
        {
            "text": "In januari 1999 brak er een meningitisepidemie uit in het noordwesten van Sudan. Midden januari werd het eerste ziektegeval geconstateerd en in de weken daarna verspreidde de ziekte zich snel over het gehele land en de aangrenzende gebieden. In Sudan zijn de klimatologische omstandigheden een groot gedeelte van het jaar ideaal voor de verspreiding van meningokokkenmeningitis. Gezien de snelle verspreiding en de ervaring die het land had met eerdere epidemie\u00ebn, werd al snel de hulp van Artsen zonder Grenzen (AzG) ingeroepen. Een van de teams van AzG werd naar West-Darfur gestuurd, een gebied met ongeveer 550.000 inwoners, sterk getroffen door burgeroorlogen en door de slechte infrastructuur enkele maanden per jaar afgesloten van de rest van het land. Begin februari werden in dit gebied de eerste ziektegevallen gezien en in week 8 was het aantal ziektegevallen opgelopen tot 15 per 10.000 per week, waarna men in dit gebied kon spreken van een epidemie.",
            "cite_spans": [],
            "section": "Casus 8.5 Een meningitisuitbraak in Sudan ::: 8.6.1 Modellen en simulaties als de werkelijkheid te ingewikkeld is ::: 8.6 Soms zijn er voor het bestuderen van uitbraken en clusters bijzondere benaderingen nodig",
            "ref_spans": []
        },
        {
            "text": "In diezelfde week arriveerde het AzG-team voor een verkennende missie, waarbij ook lumbaalpuncties werden genomen. Uit deze monsters isoleerde men\nNeisseria meningitidis groep A. In week 10 werd begonnen met de voorbereiding van een vaccinatiecampagne. Binnen enkele dagen waren acht vaccinatieteams getraind en volledig toegerust met materialen voor de vaccinatie. Via radio, televisie, kranten, moskee\u00ebn en luidsprekerboodschappen werd de bevolking ge\u00efnformeerd. Meningitispati\u00ebnten werden effectief behandeld met intramusculair toegediende chlooramfenicol in olie. In week 11 ging de vaccinatie van start. In de stad werden per dag tot maximaal twaalfduizend mensen gevaccineerd.",
            "cite_spans": [],
            "section": "Casus 8.5 Een meningitisuitbraak in Sudan ::: 8.6.1 Modellen en simulaties als de werkelijkheid te ingewikkeld is ::: 8.6 Soms zijn er voor het bestuderen van uitbraken en clusters bijzondere benaderingen nodig",
            "ref_spans": []
        },
        {
            "text": "Gezondheidswerkers buiten de stad werden getraind in het gebruik van de casusdefinitie, in de medicatie en in het geven van voorlichting aan de bevolking. Tevens vulden zij surveillanceformulieren in, die wekelijks naar het co\u00f6rdinatiecentrum werden gestuurd. Zo kon de epidemie in kaart worden gebracht en konden verdere vaccinatieactiviteiten doeltreffend worden geregeld.",
            "cite_spans": [],
            "section": "Casus 8.5 Een meningitisuitbraak in Sudan ::: 8.6.1 Modellen en simulaties als de werkelijkheid te ingewikkeld is ::: 8.6 Soms zijn er voor het bestuderen van uitbraken en clusters bijzondere benaderingen nodig",
            "ref_spans": []
        },
        {
            "text": "De casusdefinitie luidde als volgt:",
            "cite_spans": [],
            "section": "Casus 8.5 Een meningitisuitbraak in Sudan ::: 8.6.1 Modellen en simulaties als de werkelijkheid te ingewikkeld is ::: 8.6 Soms zijn er voor het bestuderen van uitbraken en clusters bijzondere benaderingen nodig",
            "ref_spans": []
        },
        {
            "text": "\nverdacht als vanaf februari 1999 in de provincie West-Darfur snel optredende koorts, een stijve nek of een uitslag met kleine rode vlekjes (petechie\u00ebn) optreedt (voor zuigelingen geldt als symptoom een bolle fontanel);waarschijnlijk als een verdachte casus een troebele lumbaalpunctie heeft;bevestigd als een verdachte casus een positieve kweek of antigeendetectie heeft in de lumbaalpunctie.\n",
            "cite_spans": [],
            "section": "Casus 8.5 Een meningitisuitbraak in Sudan ::: 8.6.1 Modellen en simulaties als de werkelijkheid te ingewikkeld is ::: 8.6 Soms zijn er voor het bestuderen van uitbraken en clusters bijzondere benaderingen nodig",
            "ref_spans": []
        },
        {
            "text": "Ondanks de slechte infrastructuur kon op deze manier snel een beeld worden verkregen van de epidemie in de provincie. De epidemie was binnen acht weken na het begin van de campagne onder controle. Op dat moment waren er reeds 200.000 mensen gevaccineerd. Van de 755 geconstateerde ziektegevallen waren er 106 overleden. Dit komt neer op een attack-rate van 0,02% en een case-fatality rate van 14%. Zonder vaccinatie had de attack-rate kunnen oplopen tot 1 \u00e0 2 %.",
            "cite_spans": [],
            "section": "Casus 8.5 Een meningitisuitbraak in Sudan ::: 8.6.1 Modellen en simulaties als de werkelijkheid te ingewikkeld is ::: 8.6 Soms zijn er voor het bestuderen van uitbraken en clusters bijzondere benaderingen nodig",
            "ref_spans": []
        },
        {
            "text": "(Bron: Persoonlijke mededeling van R. Appels, Artsen zonder Grenzen, Amsterdam.)",
            "cite_spans": [],
            "section": "Casus 8.5 Een meningitisuitbraak in Sudan ::: 8.6.1 Modellen en simulaties als de werkelijkheid te ingewikkeld is ::: 8.6 Soms zijn er voor het bestuderen van uitbraken en clusters bijzondere benaderingen nodig",
            "ref_spans": []
        },
        {
            "text": "\nOnderzoek naar uitbraken van ziekte is lastig maar reuzespannend.Epidemiologisch onderzoek naar uitbraken is een combinatie van detectivewerk en systematisch onderzoek.Vaak vormt een serie ziektegevallen de aanleiding voor onderzoek naar een mogelijke uitbraak.Zonder een goede casusdefinitie kom je nergens.Aan de hand van de epidemische curve leer je het karakter van de ziekte kennen.Om de bron van een uitbraak op te sporen, moet je bij gedefinieerde cohorten de attack-rates vergelijken.Met pati\u00ebntcontroleonderzoek kun je mogelijke determinanten van een uitbraak achterhalen.Ga altijd stapsgewijs aan de slag bij plotselinge uitbraken, maar heb oog voor de uitzonderingen.Soms moet je al maatregelen nemen voordat je precies weet hoe het zit.Interpretatie van gegevens over vermeende plotselinge uitbraken blijft moeilijk.Soms zijn er voor de analyse van epidemie\u00ebn bijzondere benaderingen nodig.Pas op voor vals alarm bij het zoeken naar clusters in tijd en plaats.Modellen en simulaties heb je nodig als de werkelijkheid te ingewikkeld is.Met het basaal reproductiegetal karakteriseer je de infectiedruk in de bevolking.Er is sprake van groepsimmuniteit, omdat de populatie meer is dan de som van de samenstellende individuen.\n",
            "cite_spans": [],
            "section": "Kernpunten ::: 8.6.2 Het basaal reproductiegetal als centraal begrip voor het beschrijven van de infectiedruk in de bevolking ::: 8.6 Soms zijn er voor het bestuderen van uitbraken en clusters bijzondere benaderingen nodig",
            "ref_spans": []
        }
    ],
    "ref_entries": {},
    "back_matter": [],
    "bib_entries": {
        "BIBREF0": {
            "title": "",
            "authors": [
                {
                    "first": "RM",
                    "middle": [],
                    "last": "Anderson",
                    "suffix": ""
                },
                {
                    "first": "RM.",
                    "middle": [],
                    "last": "May",
                    "suffix": ""
                }
            ],
            "year": 1992,
            "venue": "Infectious diseases of humans: Dynamics and control",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF1": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF2": {
            "title": "Outbreak investigation",
            "authors": [
                {
                    "first": "J",
                    "middle": [],
                    "last": "Koehler",
                    "suffix": ""
                },
                {
                    "first": "J.",
                    "middle": [],
                    "last": "Duchin",
                    "suffix": ""
                },
                {
                    "first": "TD",
                    "middle": [],
                    "last": "Koepsell",
                    "suffix": ""
                },
                {
                    "first": "NS",
                    "middle": [],
                    "last": "Weiss",
                    "suffix": ""
                }
            ],
            "year": 2003,
            "venue": "Epidemiologic methods: Studying the occurrence of illness",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF3": {
            "title": "",
            "authors": [
                {
                    "first": "RH",
                    "middle": [],
                    "last": "Morrow",
                    "suffix": ""
                },
                {
                    "first": "WJ.",
                    "middle": [],
                    "last": "Moss",
                    "suffix": ""
                }
            ],
            "year": 2007,
            "venue": "Malaria. In: Holland WW, Olsen J, Du V Florey C. The development of modern epidemiology; personal reports from those who were there",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF4": {
            "title": "",
            "authors": [
                {
                    "first": "CJ",
                    "middle": [],
                    "last": "Murray",
                    "suffix": ""
                },
                {
                    "first": "AD",
                    "middle": [],
                    "last": "Lopez",
                    "suffix": ""
                }
            ],
            "year": 2000,
            "venue": "Global epidemiology of infectious diseases.",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF5": {
            "title": "",
            "authors": [
                {
                    "first": "KE.",
                    "middle": [],
                    "last": "Nelson",
                    "suffix": ""
                }
            ],
            "year": 2007,
            "venue": "Outbreak investigations. In Holland WW, Olsen J, Du V Florey C. The development of modern epidemiology; personal reports from those who were there",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF6": {
            "title": "",
            "authors": [
                {
                    "first": "KE",
                    "middle": [],
                    "last": "Nelson",
                    "suffix": ""
                },
                {
                    "first": "CF.",
                    "middle": [],
                    "last": "Masters Williams",
                    "suffix": ""
                }
            ],
            "year": 2007,
            "venue": "Infectious Disease Epidemiology. Theory and Practice",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF7": {
            "title": "",
            "authors": [
                {
                    "first": "JC",
                    "middle": [],
                    "last": "Thomas",
                    "suffix": ""
                },
                {
                    "first": "DJ",
                    "middle": [],
                    "last": "Weber",
                    "suffix": ""
                }
            ],
            "year": 2001,
            "venue": "Epidemiologic methods for the study of infectious diseases",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF8": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF9": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF10": {
            "title": "",
            "authors": [],
            "year": null,
            "venue": "",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF11": {
            "title": "",
            "authors": [
                {
                    "first": "J",
                    "middle": [],
                    "last": "Chin",
                    "suffix": ""
                }
            ],
            "year": 2000,
            "venue": "Control of communicable disease manual",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF12": {
            "title": "",
            "authors": [
                {
                    "first": "R.",
                    "middle": [],
                    "last": "Detels",
                    "suffix": ""
                }
            ],
            "year": 2007,
            "venue": "Emerging infectious diseases. In: Holland WW, Olsen J, Du V Florey C. The development of modern epidemiology; personal reports from those who were there",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF13": {
            "title": "",
            "authors": [
                {
                    "first": "P",
                    "middle": [],
                    "last": "Elliott",
                    "suffix": ""
                },
                {
                    "first": "JC",
                    "middle": [],
                    "last": "Wakefield",
                    "suffix": ""
                },
                {
                    "first": "NG",
                    "middle": [],
                    "last": "Best",
                    "suffix": ""
                },
                {
                    "first": "DJ",
                    "middle": [],
                    "last": "Briggs",
                    "suffix": ""
                }
            ],
            "year": 2000,
            "venue": "Methods and applications",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF14": {
            "title": "",
            "authors": [
                {
                    "first": "J.",
                    "middle": [],
                    "last": "Giesecke",
                    "suffix": ""
                }
            ],
            "year": 2002,
            "venue": "Modern infectious disease epidemiology",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF15": {
            "title": "",
            "authors": [
                {
                    "first": "MB",
                    "middle": [],
                    "last": "Gregg",
                    "suffix": ""
                }
            ],
            "year": 2002,
            "venue": "Field epidemiology",
            "volume": "",
            "issn": "",
            "pages": null,
            "other_ids": {
                "DOI": []
            }
        },
        "BIBREF16": {
            "title": " Infectious Disease Epidemiology.",
            "authors": [
                {
                    "first": "CR",
                    "middle": [],
                    "last": "Horsburgh",
                    "suffix": ""
                },
                {
                    "first": "BE.",
                    "middle": [],
                    "last": "Mahon",
                    "suffix": ""
                },
                {
                    "first": "KJ",
                    "middle": [],
                    "last": "Rothman",
                    "suffix": ""
                },
                {
                    "first": "S",
                    "middle": [],
                    "last": "Greenland",
                    "suffix": ""
                }
            ],
            "year": 2008,
            "venue": "edition",
            "volume": "",
            "issn": "",
            "pages": null,
            "other_ids": {
                "DOI": []
            }
        }
    }
}